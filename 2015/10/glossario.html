<html lang="en">

<head>
  <meta charset="UTF-8">
  <title> | Glossario </title>
  <meta name="theme-color" content="#222222" />
  <meta name="viewport" content="width=device-width, initial-scale=1.0">
  <script src="http://rizzoli.me.uk/notebook/js/jquery.min.js"></script>
  <script src="http://rizzoli.me.uk/notebook/js/bootstrap.min.js"></script>
  <script src="http://rizzoli.me.uk/notebook/js/header.js"></script>
  <script src="http://rizzoli.me.uk/notebook/js/toc.js"></script>
  <link href="http://rizzoli.me.uk/notebook/css/bootstrap.min.css" rel="stylesheet">
  <link href="http://rizzoli.me.uk/notebook/css/theme.css" rel="stylesheet">
  <link href="http://rizzoli.me.uk/notebook/css/syntax.css" rel="stylesheet">
  <link href="http://rizzoli.me.uk/notebook/css/font-awesome/css/font-awesome.min.css" rel="stylesheet">
</head>



<body>

 <script type="text/javascript">
  WebFontConfig = {
    google: {
      families: ['Ubuntu::latin']
    }
  };
  (function() {
    var wf = document.createElement('script');
    wf.src = ('https:' == document.location.protocol ? 'https' : 'http') +
      '://ajax.googleapis.com/ajax/libs/webfont/1/webfont.js';
    wf.type = 'text/javascript';
    wf.async = 'true';
    var s = document.getElementsByTagName('script')[0];
    s.parentNode.insertBefore(wf, s);
  })();
</script>

  <nav class="navbar navbar-inverse navbar-fixed-top">
    <div class="container">
      <div class="navbar-header">
        <button type="button" class="navbar-toggle" data-toggle="collapse" data-target=".navbar-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>
        <a class="navbar-brand" href="/notebook/">Notes & Stuff</a>
      </div>
      <div class="collapse navbar-collapse">
        <ul class="nav navbar-nav">
          <li><a href="http://rizzoli.me.uk/notebook/archive.html">/archive</a></li>
          <li><a href="http://rizzoli.me.uk/notebook/categories.html">/categories</a></li>
          <li><a href="http://rizzoli.me.uk/notebook/tags.html">/tags</a></li>
          <li><a href="http://rizzoli.me.uk">/about</a></li>
        </ul>
      </div>
    </div>
  </nav>

    <div class="wrapper">
      <div class="content">
        <div class="container container-center">
          <div class="row">
            <div class="col-md-8">
              <div class="article">
                <div class="well">
                  <h1><a href="http://rizzoli.me.uk/notebook/2015/10/glossario">Glossario</a></h1>
                  <div class="post-meta">
                    <div class="post-time">
                      <i class="fa fa-calendar"></i>
                      <time>21 Oct 2015</time>
                    </div>
                    <ul>
                      
                    </ul>
                  </div>
                  <div class="post-content">
                    <div id="toc" class="toc"></div>
                    <h1 id="compendio-lessicale">Compendio Lessicale</h1>
<p><strong>A</strong></p>
<p><strong>ÂBÂ-ECDÂD</strong>: <em>Aba</em> è plurale di <em>eb</em> ed <em>ecdad</em> è plurale di <em>cedd</em>. Eb significa padre, antenato e nonno. Questi termini venguno utilizzati a volte anche in ambito giuridico in particolare riguardante questioni di affiliazione ed eredità. Affiliazione consiste nella definizione di affinità familiare tra membri di un nucleo e con quale grado di prossimità questi membri sono relati. Affiliazione viene differenziata tra <em>tulen</em> ed <em>arzen</em>. L’affiliazione di tipo <em>tulen</em> è una combinazione di discendenti ed ascendenti diretti: ad esempio genitori e figli. L’affiliazione di tipo <em>arzen</em> è traducibile in italiano con il termine di parentela collaterale, ovvero senza una relazione diretta ascendente o discendente ma per l’appunto tramite una comune origine dei due diffeenti “rami” della famiglia, come ad esempio si può considerare la relazione tra fratelli o nipoti. Quando viene utilizzato il termine <em>aba</em> (antenato) si intende sempre una relazione di tipo <em>tulen</em>.</p>
<p><strong>ÂB-KEŞ</strong>: <em>Ab</em> significa acqua, <em>keş</em> deriva da <em>keşiden</em> che indica l’azione di estrarre. Conseguentemente <em>Ab-keş</em> indica il protatore d’acqua, in particolare la persona che si occupa di rifornire d’acqua da fonti e pozzi le organizzazioni caritatevoli.</p>
<p><strong>ÂB-RÎZÎ</strong>: Una persona di servizio incaricata della pulizia dei contenitori sporchi, in particolare quelli considerati impuri negli ospedali.</p>
<p><strong>AHFÂD</strong>: plurale di <em>hafid</em> : nipote. I figli dei figli e loro discendenti sono tutti compresi nel termine <em>hafid</em>, come espresso nell’articolo 1 della legge Arâzî-i Emîrîye ve Mevkûfenin Tevsi-i İntikali datata 1284. In questo contesto il termine viene utilizzato in un’accezione differente ed in una interpretazione più restrittiva in cui solo i discendenti diretti dei figli sono presi in considerazione.</p>
<p><strong>AİLE VAKFI</strong>: Fondazione famigliare, è una fondazione create nell’interesse di un figlio, altri discendenti o membri della famiglia.Sono organizzazioni il cui scopo è provvedere all’educazione morale e scolastica di membri della famiglia in accordo con la legge di successione e l’articolo 322 del codice civile. L’ultima clausola del detto articolo proibisce di riallocare beni di qualsiasi natura tra membri della famiglia una volta che siano stati resi parte di una fondazione di questo tipo, precedentemente invece era possibile.</p>
<p><strong>AKÂR</strong>: Termine generalmente utilizzato nel campo della tassazione, indica una proprietà come un edificio, del terreno o un campo: in generale qualsiasi tipo di proprietà “immobile”. Tutte le strutture (naturali e non) in elevato (ad esempio alberi o mura) sulla detta proprietà sono considerate parte della stessa. I frutti economici generati dallo sfruttamento della proprietà o dall’affitto della stessa sono anch’essi denominati <em>Akar</em>.</p>
<p><strong>AKÂRÂT-I MEVKÛFE</strong>: <em>Akarat</em> è la forma plurale di <em>akar</em>, <em>mevkufe</em> indica un lascito vincolato <em>(NdA. In Turco moderno “mevkuf” significa prigioniero)</em>. Questa locuzione indica quindi la totalità dei beni immobili oggetto di un lascito che sono preposti a generare un reddito da dedicare al mantenimento di una fondazione. Non è strettamente necessario che i beni dedicati al mantenimento delle fondazioni siano immobili, a volte si tratta di lasciti in denaro. Ad ogni modo la parte di rendita che non viene utilizzata per il mantenimento specifico delle strutture dedicate alla fondazione deve comunque essere utilizzata per scopi benefici come dalle condizioni di statuto della fondazione stessa.</p>
<p><strong>AKÇE</strong>: Nome della prima moneta coniata dall’impero Ottomano durante il regno di <em>Osman Gazi ben Ertuğrul</em>. Precedentemente era in vigore il sistema Selgiuchide basato sul <em>dirham</em>. Rimase in vigore dal 1326 al 1687 quando fu soppiantato dal <em>kuruş</em> come sistema base.</p>
<p><strong>AKİB</strong>: Indica genericamente “ciò che viene dopo” e si estende il significato alle generazioni successive di un individuo in linea retta discendente patrilineare. Nell’istituzione di una fondazione viene utilizzato per definire possibili beneficiari dei frutti della fondazione stessa.</p>
<p><strong>AKREB</strong>: Dall’Ottomano, significa “il più vicino”. In questo contesto indica il familiare più prossimo in termini di affiliazione, in particolare per definire i beneficiari del ricavato di una fondazione. Il termine indica genericamente la prole (sia maschile che femminile) e prende marginalmente in considerazione i genitori: solo nel caso la fondazione includa nel contratto istitutivo la dicitura “el-akreb fe’l akreb” e in caso di mancanza di prole, il ricavato può essere destinato ad un genitore. Alla morte degli aventi diritto la loro rispettiva quota viene solitamente destinata ai poveri.</p>
<p><strong>AKREB-İ MEKNİYYAT</strong>: Indica una estensione allegorica (<em>mekniyat</em>, ottomano per frase allusiva) del termine <em>akreb</em>. Si intende utilizzato per includere nella cerchia dei possibili beneficiari futuri della fondazione anche membri potenzialmente esclusi come ad esempio nel caso di affiliazione per adozione. In particolare per raggiungere questo scopo si utilizzano appunto diciture allusive in quanto grazie alla loro natura non esplicita sono più facilmente reintepretabili successivamente alla stesura del contratto di fondazione.</p>
<p><strong>AKRİBÂ</strong>: Plurale di <em>karib</em>, “vicino” in Ottomano, l’accezione plurale definisce genericamente il lignaggio, in questo caso del fondatore. In particolare in questo termine non vengono inclusi i parenti più prossimi (genitori/figli), per cui i proventi della fondazione andranno a beneficio degli altri appartenenti alla dinastia indistintamente dall’appartenenza religiosa o censo, o dall’essere in vita o meno al momento della fondazione.</p>
<p><strong>AKSA’L-EB</strong>: Composto di origine araba che in ottomano significa “ultimo padre”, indica l’antenato che si convertì all’Islam.</p>
<p><strong>ÂL</strong>: Indica genericamente il lignaggio in linea ascendente fino alla generazione del <em>aksa’l eb</em> includendo anche quest’ultimo. Si riferisce nello specifico agli antenati in vita durante la creazione della fondazione o nati nei sei mesi successivi e che sono inclusi come beneficiari della fondazione.</p>
<p><strong>ALÂMET</strong>: Significa, segno, marchio, può riferirsi ad esempio a pietre utilizzate per segnare il confine di una proprietà o anche al sigillo su di un atto di vendita che ne attesta la regolarità.</p>
<p><strong>ÂLİM</strong>: Saggio, uomo di scienza, in particolare per quanto riguarda la legge Islamica.</p>
<p><strong>A’MÂ</strong>: In uso comune (ottomano) si intende genericamente chi non ha il dono della vista, includendo potenzialmente chiunque non veda perfettamente, in questo contesto indica unicamente persone affette da cecità totale.</p>
<p><strong>AN’ANE</strong>: Abbreviazione dell’espressione araba “<em>an-fülânin, an-fülânin</em>” che si riferisce alla narrazione orale e alla produzione di detti e motti in ambito sociale, etico ma anche legale. In questo contesto si riferisce più specificatamente agli <em>Hadith</em>.</p>
<p><strong>ANBAR MEMURU</strong>: Funzionario del magazzino, persona preposta a gestire l’approvigionamento e lo stoccaggio di prodotti in strutture come ospedali o ospizi. Sono anche chiamati “<em>emîn-i mahzen</em>” traducibile come responsabile del magazzino.</p>
<p><strong>ARAZİ</strong>: Plurale di <em>arz</em>: terra, superficie.</p>
<p><strong>ARAZİ-İ MEVKÛFE</strong>: Appezzamento di terra il cui valore commerciale o la cui rendita sono vincolati e dedicati ad uno scopo benefico, possono essere di due tipologie differenti: “<em>arazi-i mevkufe-i sahiha</em>” o “<em>arazi-i mevkufe-i gayr-i sahiha</em>”.</p>
<p><strong>ARAZİ-İ MEVKÛFE-İ SAHİHA</strong>: Si tratta di una proprietà interamente dedicata ad una fondazione. Il titolare deve essere in possesso non soltanto del diritto di utilizzo o di raccolta delle tasse, per cui deve essere una proprietà ottenuta tramite <em>temlik</em> ovvero concessione diretta da parte del Sultano o di chi ne fa le veci. Solitamente oggetto di queste transazioni erano le terre incolte, inutilizzate (<em>mevlat</em>) o confiscate durante la conquista. Questo tipo di trasferimento di proprietà viene quindi definito “effettivo”, “reale”: ottomano <em>sahiha</em>.</p>
<p><strong>ARAZİ-İ MEVKÛFE-İ GAYR-İ SAHİHA</strong>: Trattasi del caso opposto al <em>arazi-i mevkufe-i sahiha</em>, ovvero quando il fondatore non ha titolo effettivo sulla proprietà ma può cedere soltanto il diritto di utilizzo o la raccolta delle tasse sulla stessa. In questo caso viene utilizzato il termine <em>gayr</em> che significa “altro”, “diverso”, per sottolineare la natura parziale del trasferimento di proprietà. La titolarità effettiva (<em>rakabe</em>) rimane nelle mani del Sultano. Questo punto in realtà è dibattuto visto che teoricamente la <em>rakabe</em> è sempre inalienabile dal Sultano tanto che viene spesso associata al concetto di “nuda proprietà”, in questo caso specifico il fondatore non sarebbe neanche in possesso del cosiddetto “usufrutto”: <em>taşarruf</em>.</p>
<p><strong>ARAZİ-İ MUHTEKERE</strong>: Terreni a profitto, ovvero il cui valore deriva dall’affitto per specifiche attività, siano esse agricole o di servizi, si differenzia da <em>arazi-i mevkufe-i gayr-i sahiha</em> per il fatto che la rendita deriva dall’affitto stesso e non dall’ utilizzo diretto della proprietà. Le fondazioni finanziate in questo modo vengono definite <em>Mukataali vakıf</em>.</p>
<p><strong>ARAZİ-İ ÖŞRİYE</strong>: Proprietà immobiliare soggetta a “decima” (ottomano: “<em>Öşür</em>”, arabo <em>al-ushr</em>? )come forma di tassazione a titolo definitivo. Questo tipo di proprietà era generalmente acquisita secondo le seguenti modalità: durante l’espansione dell’impero le nuove terre conquistate venivano lasciate in affido agli abitanti nel caso si fossero convertiti all’Islam in caso questo non avvenisse o nel caso di terre abbandonate o incolte queste erano assegnate ai soldati o a coloni musulmani.</p>
<p><strong>ASLAH</strong>: Deriva da <em>salah</em>, indica una persona di grande rettitudine morale, viene utilizzato negli atti fondativi per definire le condizioni con cui il fiduciario debba essere scelto.</p>
<p><strong>ASL-I VAKF</strong>: <em>Asl</em> significa radice e <em>vakf</em> indica il fermare, la conservazione. Indica le merci, i prodotti che sono dedicati alla fondazione, indipendentemente se dalla istituzione o se devolute successivamente.</p>
<p><strong>ÂSTÂNE</strong>: Parola di origine persiana che significa “soglia” (??), termine arcaico utilizzato per definire monasteri islamici.</p>
<p><strong>AŞŞÂB</strong>: Derivato dalla radice <em>uşb</em>=verde, fresco. Indica colui che si occupa della raccolta di piante medicinali per la produzione di farmaci. Questo termine è spesso utilizzato negli statuti di fondazioni dedicate al mantenimento di ospedali.</p>
<p><strong>AŞİRET</strong>: Significa “posteri”, viene utilizzato nell’istituzione di una fondazione per dedicare i frutti della stessa a tutta la discendenza diretta senza distinzione tra figli e figlie. Quando uno degli aventi diritto viene a mancare, la sua quota viene ripartita equamente tra gli altri in vita a meno che non sia indicato diversamente dal fondatore. Generalmente nel caso la discendenza diretta si esaurisca, il ricavo della fondazione viene elargito ai poveri.</p>
<p><strong>AŞR-İ ŞERİF</strong>: Traducibile come “i dieci sacri (versi)”, spesso negli atti istitutivi di una fondazione veniva indicato di recitare dei versi del Corano in determinate occasioni.</p>
<p><strong>ATÂ-ATİYYE</strong>: Indica l’atto di dare volontariamente senza aspettarsi un ritorno economico, il donare. Indica ciò che viene ricavato dalla fondazione e devoluto anche solo in parte ad opere di carità a titolo interamente gratuito. Si differenzia dall’introito utilizzato per fornire servizi per i quali invece si richiede un obolo.</p>
<p><strong>AVÂİD</strong>: Viene utilizzato nell’ambito delle fondazioni per indicare ciò che viene ottenuto o dato come elemosina, sia esso merce o denaro.</p>
<p><strong>AVÂİD-İ VAKIF</strong>: Indica il reddito di una fondazione. Questo è composto da due parti: <em>âidat-ı şer’iyye</em> e <em>âidat-ı örfiyye</em>. Il primo è il reddito derivato dalla proprietà immobiliare (affitto, rendita o altro) e dal denaro investito o prestato a terzi. Il secondo invece consiste nei regali dati alla fondazione come elemosina o nel caso sia previsto dai contratti di affitto una quota di questi può essere pagata sotto forma di elemosina, in questo caso non rientra più nel <em>âidat-ı şer’iyye</em> ma viene considerato <em>âidat-ı örfiyye</em>.</p>
<p><strong>AYN-I MEVKÛF</strong>: Denaro o merce dedita alla fondazione, indiscriminatamente da che sia stata vincolata all’atto di fondazione, ottenuta successivamente per scambio, donazione o acquisto.</p>
<p><strong>AVÂRIZ</strong>: Plurale di Ârıza, ovvero una circostanza indesiderata o disgrazia.</p>
<p><strong>AVÂRIZ VAKFI</strong>: Questo tipo di fondazioni è interamente dedicato alla cura dei poveri, sia essa fornire servizi come riparazione dei pozzi o degli acquedotti, occuparsi della sepoltura dei morti, fornire assistenza medica e ospedaliera o fornire pasti. In generale sostituiscono il sistema di assistenza sociale dello stato senza fare distinzione di religione o etnia. Queste fondazioni furono municipalizzate con la legge n°1580 del “codice municipale” <em>belediye kanun</em>.</p>
<p><strong>ÂYENDE</strong>: Di origine persiana, participio presente di <em>âmeden</em> che significa “persona che arriva”. Indica i visitatori di passaggio nei monasteri o negli alloggi predisposti per i pellegrini e altri viandanti di proprietà di una fondazione.</p>
<p><strong>ÂYET</strong>: Versi del Corano utilizzati negli atti fondativi di una fondazione per indicare gli scopi e i preupposti per la fondazione stessa.</p>
<p><strong>B</strong></p>
<p><strong>BATIN</strong>: Nucleo, interno, viene anche utilizzato per indicare un certo grado di parentela e tra i nomadi indica un gruppo ristretto all’interno di un clan. Quando viene istituita una fondazione può essere specificato che questa si occuperà dei discendenti del fondatore solo fino una certa generazione.</p>
<p><strong>BATNEN BA’DE BATNİN</strong>: “Di generazione in generazione”, stabilisce un ordine secondo il quale si può godere dei frutti di una fondazione, in particolare indica il fatto che il ricavato di questa venga diviso esclusivamente tra gli appartenenti di una stessa generazione, i membri della successiva potranno averne diritto solo quando tutti quelli della precedente non siano più in vita.</p>
<p><strong>BELDE KADISI</strong>: Il giudice (<em>kadi</em>) della città. All’atto di istituzione di una fondazione viene definito chi si occuperà della gestione della stessa in qualità di fiduciario, in particolare quando secondo quanto scritto negli atti non sia più possibile trovare nessuno avente i requisiti è possibile prevedere che la posizione venga conferita dal giudice della città.</p>
<p><strong>BERÂT</strong>: Decreto con il quale il Sultano conferiva incarichi o titoli di rango.</p>
<p><strong>BEVVÂB</strong>: Custode, guardiano.</p>
<p><strong>BİMÂRHÂNE</strong>: Ospedale psichiatrico.</p>
<p><strong>BİMÂRİSTAN</strong>: Ospedale, Ospedale psichiatrico.</p>
<p><strong>BİRR</strong>: Significa purezza, bontà, la benevolenza.</p>
<p><strong>BİNT</strong>: Figlia.</p>
<p><strong>C</strong></p>
<p><strong>CÂBİ-İ VAKF</strong>: Funzionario delegato alla raccolta delle rendite della fondazione, potevano essere anche più di uno in base alla dimensione della fondazione stessa. L’articolo 22 della legge sulle fondazioni n°2762 ha abolito questa figura sostituendola con impiegati nominati dal “direttorato generale” delle fondazioni.</p>
<p><strong>CÂMEKİYYE</strong>: Salario, dono, dato agli impiegati della fondazione. Provenendo da un ente caritatevole questo denaro pagato per le prestazioni dei lavoratori assume una connotazione quasi di dono.</p>
<p><strong>CÂRR</strong>: Vicino di casa, in questo caso del fondatore di una fondazione. Secondo alcuni tutti coloro che frequentano la stessa moschea sono considerati vicini di casa.</p>
<p><strong>CERİB</strong>: Unità di misura agricola, fino al 1285 consisteva in 3600 <em>zirakare</em>, in seguito per legge venne definito come 10000 <em>zirakare</em>.</p>
<p><strong>CERRÂH</strong>: Chirurgo.</p>
<p><strong>CİHET</strong>: “Direzione”, indica genericamente i servizi che possono essere offerti dalla fondazione si dividono in “necessari”, <em>cihet-i zaruriyye</em> (vedi <em>cihet-i asliyye</em>) e “non necessari”, <em>cihet-i gayr-i zaruriyye</em> (vedi <em>cihet-i feriyye</em>).</p>
<p><strong>CİHET-İ ASLİYYE</strong>: Si tratta di quei servizi che costituiscono lo scopo principale della fondazione, come l’imamato, l’insegnamento, l’assistenza medica. Sono anche chiamati <em>cihet-i zaruriyye</em> (servizi obbligatori).</p>
<p><strong>CİHET-İ FER’İYYE</strong>: Insieme di tutti gli altri servizi forniti ad esclusione di quelli ritenuti necessari, sono anche chiamati <em>cihet-i gayr-i zaruriyye</em>.</p>
<p><strong>CİHET-İ GAYR-İ MÜNKATİA</strong>: “Servizio senza interruzione”, la continuità di una fondazione si basa su questo servizio. In caso non sia stato esplicitato un servizio come specifico scopo della fondazione si intende implicito che questa sia stata fondata allo scopo di aiutare i poveri, rendendo così perenne il servizio offerto e l’esistenza della fondazione stessa.</p>
<p><strong>CİSR</strong>: Ponte, si differenzia da <em>kantara</em> in quanto di dimensioni inferiori.</p>
<p><strong>CÜZ’HÂNLIK</strong>: Indica la pratica di recitare parti del Corano prima e dopo le preghiere.</p>
<p><strong>CÜZ’HÂNLIK VAZİFESİ</strong>: Servizio di una fondazione che provvede al <em>cüz’ hanlik</em>.</p>
<p><strong>Ç</strong></p>
<p><strong>ÇİFTLİK</strong>: Fattoria, indica sia la terra su cui si esercita l’attività agricola che gli strumenti, gli animali e gli edifici utilizzati allo scopo.</p>
<p><strong>ÇİLLE HÂNE</strong>: Consiste di due parole di origine persiana, indica un luogo in cui le persone sopportano i sacrifici tipici delle pratiche ascetiche.</p>
<p><strong>D</strong></p>
<p><strong>DÂNİK</strong>: Corrisponde ad un sesto di una dracma ottomana.</p>
<p><strong>DÂRU’L-ACEZE</strong>: Ricovero, casa per poveri. Si tratta di una struttura dedicata all’accoglienza di tutti coloro che non riescono a trovare fonte di sostentamente, come anziani, disabili e malati.</p>
<p><strong>DÂRU’L-AKÂKİR</strong>: Akâkir sono le piante officinali, la locuione si può tradurre come “casa delle piante medicinali” e indica il luogo in cui queste vengono conservate.</p>
<p><strong>DÂRU’L-HADÎS</strong>: Letteralmente “Luogo degli <em>Hadith</em>”, sono le scuole teologiche islamice in cui vengono recitati ed imparati gli <em>hadith</em>.</p>
<p><strong>DÂRU’L-HARB</strong>: “Luogo, regione della guerra”, indica i paesi al di fuori della comunità mussulmana.</p>
<p><strong>DÂRU’L-HİLÂFE</strong>: Istanbul, la “dimora del califfo”.</p>
<p><strong>DÂRU’L-KURRÂ’</strong>: Scuola in cui gli <em>hafiz</em> imparano a memoria il Corano e a recitarne i versi.</p>
<p><strong>DÂRU’L-KÜTÜB</strong>: Biblioteca.</p>
<p><strong>DÂRU’S-SAÂDE</strong>: Indica la residenza dei Sultani ottomani, significa “luogo della felicità”, in alternativa veniva usata la locuzione <em>Saray-ı Hümâyûn</em>.</p>
<p><strong>DÂRU’S-SAÂDE AĞALIĞI</strong>: Capo degli eunuchi. Si tratta della terza carica più alta di funzionario imperiale all’interno del palazzo del Sultano.</p>
<p><strong>DÂRU’S-SALTANAT</strong>: Sede del governo.</p>
<p><strong>DÂRU’Ş-ŞİFÂ</strong>: Ospedale, casa di cura.</p>
<p><strong>DEFTER-HÂNE</strong>: Ufficio preposto alla conservazione dei dati catastali e sulla proprietà.</p>
<p><strong>DERVÎŞ</strong>: Appartenenti a confraternite islamiche dedite alla pratica ascetica abbandonando i beni terreni per concentrarsi sull’avvicinamento alla divinità.</p>
<p><strong>DEVİR-HÂN</strong>: La persona incaricata di leggere la sura Mülk prima della preghiera di mezzogiorno del venerdì.</p>
<p><strong>DİNAR</strong>: Nome generico per indicare una moneta d’oro durante il periodo Ottomano.</p>
<p><strong>DİYANÎ VAKIF</strong>: Fondazioni create solo a scopo di culto.</p>
<p><strong>DÖNÜM</strong>: Unità di misura utilizzata durante l’impero ottomano, corrisponde a 930 mq.</p>
<p><strong>DUÂ</strong>: Preghiera, invocazione.</p>
<p><strong>DUÂ-GÛ</strong>: Si riferisce a coloro che si occupavano di recitare i versi del Corano in occasioni come matrimoni compleanni ecc.</p>
<p><strong>DUÂ-GÛLUK VAZİFESİ</strong>: Compensi corrisposti a chi si occupa di leggere le preghiere.</p>
<p><strong>DUÂ-HÂN</strong>: Capo-preghiera, colui che si occupa di guidare la preghiera nei monasteri.</p>
<p><strong>DÜNYA</strong>: Opposto, di aldilà, indica il mondo dei viventi. (Femminile di <em>edna</em>)</p>
<p><strong>E</strong></p>
<p><strong>EBEVEYN</strong>: Genitori. Duale di <em>eb</em> : padre.</p>
<p><strong>EBNÂİYYE FOUNDATION</strong>: Fondazione il cui patrimonio viene dedicato e controllato dai figli e dai figli dei figli (<em>ebnâ ve ebnâ-i ebnâ</em>). Tema molto dibattuto è se questo termine includa genericamente la prole del fondatore o solo i figli maschi.</p>
<p><strong>ECEL</strong>: Momento del trapasso. Morte.</p>
<p><strong>EHL-İ AFÂF</strong>: Persona che si attiene alla parola e ai comandamenti di Dio.</p>
<p><strong>EHL-İ HAYR</strong>: Casto, virtuoso, giusto.</p>
<p><strong>EHL-İ KIBLE</strong>: Colui che si volta in direzione della <em>Kaaba</em>.</p>
<p><strong>EHL-İ KİTAB</strong>: Popoli del Libro, indica Ebrei e Cristiani che seguono religioni rivelate nelle sacre scritture precedenti il Corano.</p>
<p><strong>EHL-İ SALÂH</strong>: Persona pia, che si astiene dal commettere atti proibiti dalla religione.</p>
<p><strong>EHL-İ VEZÂİF</strong>: Persona avente diritto di ricevere parte dei ricavi di una fondazione sotto forma di rendita o stipendio.</p>
<p><strong>EİZZE VAKFI</strong>: <em>Eizze</em> è plurale di <em>azîz</em> (santo); sono le fondazioni create da Abdülkâdir Geylani, Mevlana Celaddiin-i Rumi e Hacı Bektaş-ı Veli e sono rimaste al di fuori della gestione da parte del Direttorato Generale delle Fondazioni, sono anche dette <em>müstesna</em>: eccezionali, particolari. La fondazione Abdülkâdir Geylani è situata a Baghdad e Musul, quella di Mevlana Celaleddin-i Rûmî a Konya e la Hacı Bektaş-ı Veli tra Ankara e Konya.</p>
<p><strong>EKBER</strong>: Aggettivo derivato dalla radice <em>kiber</em>, significa grande, sublime sia in ambito materiale (in particolare nel senso di età anagrafica) che spirituale.</p>
<p><strong>EKBER-İ EVLÂD</strong>: Il figlio più grande, primogenito. Viene utilizzato negli atti di fondazione per indicare quando il fiduciario debba essere il primogenito (ovvero il più anziano dei figli).</p>
<p><strong>EKERE</strong>: Plurale di <em>ekkâr</em>, secondo alcune fonti di <em>âker</em>. Il primo significa contadino, il secondo “colui che estirpa le piante dai campi”.</p>
<p><strong>EL-AHVECÜ FE’L-AHVEC</strong>: Significa “il più indigente degli indigenti”, è una clausola utilizzata negli atti fondativi per indicare a cui dovrà essere destinato il ricavato della fondazione.</p>
<p><strong>EL-AKREBU FE’L-AKREB</strong>: “Il più vicino dei più vicini”, in senso di prossimità parentale. In particolare quando la fondazione viene istituita per provvedere ai bisogni della famiglia allargata anche in via collaterale, serve a limitare lo scopo alle generazioni più vicine a quella del fondatore.</p>
<p><strong>ELFÂZ-İ VÂKIF</strong>: “Formulazione della fondazione”, ovvero le parole con cui il fondatore definisce i suoi intenti per quanto riguarda la fondazione.</p>
<p><strong>EMÂNETEN İDARE</strong>: “Custodia amministrativa”, si realizza quando il Direttorato Generale subentra nel controllo amministrativo di una fondazione fino al raggiungimento dello scopo statutario della stessa.</p>
<p><strong>EMÎN-İ MAHZEN</strong>: Persona preposta all’approvvigionamento del magazzino.</p>
<p><strong>EMÎN-İ SARF</strong>: Colui che si occupa della distribuzione e dell’utilizzo delle vettovaglie e dei prodotti presenti nel magazzino, secondo le direttive dell’amministrazione.</p>
<p><strong>ENDERÛN</strong>: Significa “interno”, “interiore”. Durante il regno di Mehmet II°, contrapposto a <em>Bîrûn</em> (esterno), indicò il sistema organizzativo della gerarchia dei fuzionari del palazzo del Sultano.</p>
<p><strong>ERHÂM-ENSÂB</strong>: Sinonimi per famiglia, stirpe, lignaggio.</p>
<p><strong>ERMİLE</strong>: Donna senza un uomo, sia per divorzio o per decesso del marito.</p>
<p><strong>EŞKİNCİ</strong>: Soldati destinati alle province esterne per operazioni di guerra.</p>
<p><strong>EVKÂF-İ CELÂLİYYE</strong>: Fondazioni create dalle confraternite Mevlevi, anche queste fondazioni sono <em>müstesna</em>.</p>
<p><strong>EVKÂF-I HÜMÂYÛN</strong>: Fondazioni del Sultano e della sua famiglia.</p>
<p><strong>EVKÂF-İ MAZBÛTA</strong>: Fondazioni amministrate dal Direttorato Generale, si dividono in tre tipologie:</p>
<p>1- Fondazioni di Sultani e di loro famigliari.</p>
<p>2- Fondazioni i cui fiduciari non hanno rispettato i vincoli statutari espressi dal fondatore.</p>
<p>3- Fondazioni per le quali nonostante l’amministrazione sia passata al Direttorato viene ancora pagato un salario ai fiduciari:</p>
<p>a-) Fondazioni stabilite prima dell’entrata in vigore del Codice delle Fondazioni <em>Vakıflar kanunu</em></p>
<p>b-) Fondazioni la cui gestione sia stata stabilita prima dell’entrata in vigore del suddetto Codice.</p>
<p>c-) Fondazioni la cui amministrazione fiduciaria era stata conferita ad un ente amministrativo</p>
<p>d-) Fondazioni che non si occupano più di servizi caritatevoli.</p>
<p>e-) Fondazioni il cui fiduciario non sia un antenato del fondatore.</p>
<p><strong>EVKÂF-I MÜLHÂKA</strong>: Secondo la legge 35513 del 28 Giugno 1938 vi sono tre tipologie di fondazioni che seppur siano sotto la supervisione del Direttorato Generale possono essere amministrate da fiduciari:</p>
<p>a-) Fondazioni la cui supervisione sia stata affidata a subordinati del fondatore</p>
<p>b-) Fondazioni amministrate da comunità</p>
<p>c-) Fondazioni create per la tutela di specifiche arti o mestieri</p>
<p><strong>EVKÂF-I SAHÎHA</strong>: Fondazioni pie conformi alla legge.</p>
<p><strong>EVLAD</strong>: Plurale di <em>veled</em>, figlio (neutro). Viene utilizzato in particolare nella formula “<em>Evlad ve evlad-ı evlad</em>” che include i figli dei figli come beneficiari della fondazione.</p>
<p><strong>EVLAD-I BUTÛN</strong>: Figli della figlia.</p>
<p><strong>EVLAD-I SULBİYE</strong>: Figli legittimi.</p>
<p><strong>EVLADİYE VAKIF</strong>: Fondazione stipulata in beneficio dei figli e dei loro figli.</p>
<p><strong>EVLAD-I ZUHÛR</strong>: Figli del figlio.</p>
<p><strong>EVLAD-I ZUKÛR</strong>: Figli maschi sia dei figli che delle figlie, discendenti maschi in linea retta.</p>
<p><strong>EYYİM</strong>: Donna mai sposata.</p>
<p><strong>EYTÂM</strong>: Plurale di <em>yetim</em>, orfano di padre.</p>
<p><strong>F</strong></p>
<p><strong>FAKİH</strong>: Erudito nella legge sacra, persona competente ed in grado di commentare ed interpretare il canone Islamico. Un significato accessorio indica una persona benestante o per eredità o per rendita in caso di divorzio. Viene utilizzato per indicare soggetti che non siano beneficiari delle rendite di una fondazione dedita ad aiutare i poveri.</p>
<p><strong>FAKİR</strong>: Povero. Persona non obbligata al versamento dell’elemosina in quanto non in grado di provvedere al proprio sostentamento.</p>
<p><strong>FEDDAN</strong>: Unità di misura in uso in Egitto, considerata l’area approssimativamente arata da una coppia di buoi (significato letterale in Ottomano infatti è “coppia di buoi”), corrisponde a circa 4200 mq.</p>
<p><strong>FERÂĞ</strong>: L’atto di rinuncia al diritto di beneficiare della rendita dei beni mobili ed immobili di una fondazione. Non implica necessariamente la cessione della totalità della rendita. Chi aliena da sè questo diritto viene detto <em>fariğ</em>, colui che invece ottiene il beneficio <em>mefruğunleh</em>, il compenso pagato per questa transazione e le successive rendite è definito <em>bedel-i ferâğ</em>.</p>
<p><strong>FERÂĞ ANİ’L-CİHÂT</strong>: Quando qualcuno rinuncia ad un beneficio per assegnarlo a qualcun’altro.</p>
<p><strong>FERAĞ Bİ’L-İSTİĞLÂL</strong>: Trattasi di una forma particolare di <em>ferâğ bi’l-vefa</em> che prevede che la parte di proprietà alienata venga presa in affitto dall’alienante <em>fariğ</em>.</p>
<p><strong>FERÂĞ Bİ’L-VEFÂ</strong>: Ottenere un prestito in denaro in cambio di una concessione dei diritti di rendita di una propietà della fondazione a condizione che una volta restituito il debito la proprietà rientri in disposizione del beneficiario originale.</p>
<p><strong>FERÂĞ-I KAT’Î</strong>: Alienazione, cessione incondizionata (<em>kati</em>: definitivo, assoluto).</p>
<p><strong>FERMÂN</strong>: Ordini e decreti firmati dal Sultano. A seconda della tipologia assume nomenclature più specifiche, come <em>berat</em>, <em>menşur</em>, <em>irsad</em>, <em>tahsis</em>, <em>temlik</em> <em>ferman</em>.</p>
<p><strong>FERRÂŞ</strong>: Persona incaricata di tenere puliti gli ambienti e i mobili di strutture quali moschee e ospizi.</p>
<p><strong>FERSAH</strong>: Unità di misura della distanza, dal persiano <em>parasang</em>.</p>
<p><strong>FETVÂ EMÎNİ</strong>: Persona che si occupa di scrivere le <em>fatwa</em> in nome del <em>Şeyhu’l-islam</em>.</p>
<p><strong>G</strong></p>
<p><strong>GABN</strong>: Truffare, pratica illecita (<em>haram</em>) in campo commerciale.</p>
<p><strong>GABN-I FAHİŞ</strong>: Truffa il cui valore supera il 5% di beni commerciali coinvolti (esclusi animali), 10% nelle transazioni riguardanti animali o il 20% di una transazione di denaro o rendita.</p>
<p><strong>GABN-I YESİR</strong>: Truffa il cui valore è minore dei valori di <em>gabn-ı fahiş</em>.</p>
<p><strong>GALLE</strong>: Significa raccolto, rendita. In questo contesto assume il significato di tutto ciò che costituisce un introito per la fondazione.</p>
<p><strong>GALLE-İ ATİYE</strong>: Sinonimo di <em>galle-i hâdise</em>.</p>
<p><strong>GALLE-İ HÂDİSE</strong>: Opposto di <em>galle-i me’huze</em>, rendita ancora non incassata (o distribuita) dai beneficiari (<em>meşrutunleh</em>) in caso questi abbiano accettato di esserlo o rendita pendente in caso del rifiuto di diventare beneficiari della fondazione. Non essendo una forma di proprietà ma solo una quota di ripartizione sulle rendite questa può essere revocata o rifiutata in un secondo momento.</p>
<p><strong>GALLE-İ MÂZİYE</strong>: Rendite pendenti in attesa dell’accettazione da parte di un beneficiario e che vengono in seguito redistribuite tra gli altri aventi diritto in seguito al rifiuto di questi. Non è possibile in seguito ad un rifiuto cambiare idea e pretendere la propria quota, pertanto una volta distribuite quest rendite si considerano come <em>galle-i atiye</em>.</p>
<p><strong>GALLE-İ ME’HÛZE</strong>: Rendite già destribuite sotto forma di <em>galle-i atiye</em> ma il cui beneficiario in seguito rifiuta le condizioni poste dal fondatore perdendo i propri diritti sulle rendite. Essendo queste già entrate in suo possesso non devono essere restituite.</p>
<p><strong>GALLE-İ VAKIF</strong>: Si tratta delle rendite e degli introiti di una fondazione, siano essi proventi in natura o di natura finanziaria o fondiaria.</p>
<p><strong>GANİ</strong>: Letteralmente “ricco”. Persona soggetta al pagamento di elemosina <em>zakat</em>. Si considerano soggetti alla <em>zakat</em> coloro che oltre ai bisogni essenziali sono in possesso di almeno 200 dirham d’argento in merci o denaro. Bisogni essenziali sono considerati casa, cibo e vestiti; chi è in possesso solo di questo è considerato <em>fakir</em> (povero). Chi invece non possiede assolutamente nulla (nullatenente) viene definito <em>miskin</em>. Queste ultime due categorie possono essere beneficiarie di quote o proventi di una fondazione in caso questa sia stata vincolata all’aiuto ai poveri.</p>
<p><strong>GARAZ-I VÂKIF</strong>: Obiettivo, scopo della fondazione specificato nell’atto fondativo della stessa.</p>
<p><strong>GARİB</strong>: Deriva dalla radice <em>gurbet</em>: esilio, luogo lontano da casa. Significa “straniero”, “alieno”, “esotico”. In Turco il significato viene traslato nella parola <em>garip</em>: strano, particolare.</p>
<p><strong>GÂZİ</strong>: Guerriero, veterano, con una connotazione particolarmente riferita ad un combattente per la fede.</p>
<p><strong>GEDİK</strong>: Licenza, autorità, mandato, su di un commercio od una attività. Indica anche gli strumenti e l’attrezzatura necessari allo svolgimento dell’attività. Per estensione si intende un corrispettivo (affitto) pagato per il diritto ad utilizzare la strumentazione e alla gestione dell’ attività.</p>
<p><strong>GEDİĞİN MUACCELESİ</strong>: Somma da pagare anticipatamente vicina al valore reale della proprietà.</p>
<p><strong>GEDİĞİN MUECCELESİ</strong>: Affitto mensile (o annuale) per la gestione e l’utilizzo della struttura e della strumentazione.</p>
<p><strong>GEDİKÂT-İ MEVKÛFE</strong>: Quando un’attività viene vincolata ad una fondazione, a condizione che abbia diritto di continuità sui beni mobili e immobili utilizzati.</p>
<p><strong>GEDİK MUTASARRIFI</strong>: Il legittimo proprietario dei beni concessi come <em>gedik</em>.</p>
<p><strong>GEDİK MÜLKÜ</strong>: L’edificio in cui viene esercitata l’attività oggetto di <em>gedik</em>.</p>
<p><strong>GEDİK MÜLKÜNÜN KİRASI</strong>: L’affitto pagato per l’edificio.</p>
<p><strong>GEDİK MÜLKÜNÜN SAHİBİ</strong>: La persona o ente giuridico che detiene la proprietà dell’immobile.</p>
<p><strong>GİRDÂR</strong>: Letteralmente “attività”, “azienda”, indica tutto ciò che viene realizzato a scopo produttivo (piante, edifici ecc.) su di un terreno affittato da una fondazione, in particolare le fondazioni i cui terreni sono <em>mukataali</em> (cfr. <em>mukataa</em>). Anche i terreni non adatti all’agricoltura che vengono bonificati e resi produttivi sono definiti <em>girdar</em>.</p>
<p><strong>GÖVERİ</strong>: Verdura, vegetali. Probabilmente derivato dall’infinito <em>gövermek</em>: “diventare verde”, “rigoglio”, meno probabilmente da <em>güvare</em>. Viene utilizzato per indicare la decima Islamica (<em>Zakat</em>) sui prodotti della terra.</p>
<p><strong>GUZÂT VAKFI</strong>: <em>Guzat</em>, pl. di <em>Gazi</em>. Fondazioni dei veterani (cfr <em>gazi</em>): Gazi Mihal Bey (situata in Filibe, odierna Plovdiv), Gazi Evranos Bey (Salonicco e Komotini), Gazi Ali Bey (Edirne), Gazi Süleyman Bey (Filibe-Plovdiv). La maggior parte di queste sono state soppresse.</p>
<p><strong>H</strong></p>
<p><strong>HABBÂZ</strong>: Deriva dalla radice araba <em>hubz</em>. <em>Hubz</em> e <em>habbâz</em> significano rispettivamente “pane” e “panettiere”, “fornaio”. Questo termine viene utilizzato in particolare negli ospizi e negli ospedali per riferirsi a colui che si occupa di preparare il pane che viene servito agli ospiti.</p>
<p><strong>HÂCEGÂN</strong>: Plurale di <em>hace</em>, “professore”, “maestro”, indica coloro che si occupano dei registri e della burocrazia nei dipartimenti di Stato. Gli impiegati del <em>Divan-ı Hümayun</em> (consiglio di stato, corte imperiale) vengono chiamati <em>hâcegân-ı divân-ı hümâyûn</em>. Questo termine era utilizzato da stati arabi anche precedentemente all’impero Ottomano.</p>
<p><strong>HADEME-İ HAYRAT</strong>: Letteralmente “attendenti (custodi) della bontà (atti pii)”, indica coloro che lavorano alle dipendenze di una fondazione, in particolare coloro che si occupano direttamente delle attività caritatevoli.</p>
<p><strong>HADEME-İ MERDÂ</strong>: Attendenti ai feriti, ai malati. Devono attenersi alle norme di condotta comportamentali come espresse negli statuti delle case di cura (<em>Dârü’ş-şifâ</em>), ospedali e ospedali psichiatrici.</p>
<p><strong>HADEME-İ VAKIF</strong>: Attendenti della fondazione, indica tutti coloro che lavorano alle dipendenze di una fondazione, come ad esempio <em>muezzin</em>, <em>imam</em>, l’amministratore, gli insegnanti ecc.</p>
<p><strong>HAFFÂR</strong>: Deriva dalla radice <em>hafr</em>, “scavare”. Indica coloro che si occupano di scaare le fosse nei cimiteri, alcune fondazioni possono fornire questo servizio.</p>
<p><strong>HÂFIZ-I KÜTÜB</strong>: Persona incaricata della gestione e della conservazione dei libri nelle biblioteche. Dev’essere una persona istruita e con una buona conoscenza della letteratura, i suoi assistenti si occupano anche di consegnare in prestito i libri a chi ne fa richiesta.</p>
<p><strong>HALİFE</strong>: Califfo, capo di stato che deve regnare in accordo con la legge Islamica, il plurale è <em>hulefâ</em>. (cfr. Encyclopedia of islam)</p>
<p><strong>HALİFE-İ MEKTEB</strong>: Capomastro, operaio specializzato, indica colui che discute delle lezioni con gli studenti nel dopo scuola e che si occupa di ripetere gli argomenti che questi non hanno capito in classe.</p>
<p><strong>HÂNUT</strong>: Luogo pubblico preposto alla mescita di beveraggi. Veniva utilizzato però anche per indicare genericamente un negozio, e in questa accezione si trova in alcuni atti istitutivi di fondazioni. Il plurale è <em>havânît</em>.</p>
<p><strong>HARAMEYN</strong>: Duale di <em>harem</em>, nella sua accezione di “palazzo sacro” (deriva dalla radice araba h-r-m). In particolare indica le città sante dell’Islam: <em>Mekke-i Mükerreme</em> e <em>Medine-i Münevvere</em>.</p>
<p><strong>HAREMEYN VAKIF</strong>: Fondazioni il cui ricavato debba essere corrisposto ai poveri intenzionati a compiere il pellegrinaggio (<em>al hagg</em>) e a l sostentamento dei monumenti delle città sante (Mecca e Medina) ad esclusione della parte eventualmente riservata agli eredi del fondatore fino a che questi siano in vita. In seguito alla scomparsa dell’ultimo discendente avente diritto l’intero ricavato viene destinato ai poveri.</p>
<p><strong>HAREMEYN EVKÂFI MÜFETTİŞLİĞİ</strong>: Incarico riguardante il controllo del rispetto degli obblighi da parte delle <em>Evkâf-ı Hümayun</em> e <em>Haremeyn Evkaf</em> e dei loro dipendenti e affiliati. Fu istituito nel mese di <em>Muharram</em> del 955 (calendario Islamico), Febbraio-Marzo 1548 del calendario Gregoriano.</p>
<p><strong>HAREMEYN EVKÂFI MUHASEBECİLİĞİ</strong>: Colui che si occupa dell’amministrazione finanziaria delle <em>Haremeyn Evkaf</em> sotto la supervisione diretta del capo eunuco <em>Dâru’s-saâde Ağası</em> e della registrazione e controllo dei servizi offerti come espressi negli atti istitutivi.</p>
<p><strong>HAREMEYN EVKÂFI MUKÂTAACILIĞI</strong>: Il funzionario preposto al controllo e alla raccolta delle rendite derivanti da <em>musteğallat-ı mevkufe</em> (rendite agricole o edilizie vincolate) sottoposte a <em>mukataa</em>. Opera sotto il controllo del <em>Dâru’s-saâde Ağası</em>.</p>
<p><strong>HÂRİS-İ BEDESTEN</strong>: Guardiano del mercato.</p>
<p><strong>HATÎB</strong>: Colui che si occupa di leggere il sermone (<em>khutbah</em>) nella moschea il Venerdì e durante le festività (<em>bayram</em>).</p>
<p><strong>HAVÂİ GEDİK</strong>: Mandato celeste. Indica una concessione ad esercitare un mestiere o a svolgere un’attività soggetta a monopolio.</p>
<p><strong>HAYRAT</strong>: Plurale di <em>hayre</em>, indica un bene o un’attivita il cui unico scopo sia benefico e svolto nel pubblico interesse come ad esempio una moschea, una scuola o la fornitura di bare per i funerali o di acqua calda negli ospizi. Ruolo esattamente opposto a quello di <em>akar</em>, ovvero i beni immobili ed immobili destinati a generare rendita per permettere il funzionamento ed il raggiungimento degli obiettivi preposti alla fondazione. Nella legge sulle fondazioni (<em>Vakıflar kanun</em>) i termini <em>hayrat</em> nell’articolo 8 e <em>akar</em> nell’articolo 11 vengono utilizzati in questa accezione. In Turco moderno <em>hayır</em>, derivato da <em>hayrat</em>, significa “carità”, “benevolenza”.</p>
<p><strong>HÜCCET</strong>: Il significato moderno è “atto”. Inizialmente venivano definiti in questo modo tutti gli atti giudiziari sentenziati da un giudice, ma in seguito il signifato fu esteso anche a documenti non necessariamente legati alla giustizia in senso penale o civile, come ad esempio nomine, decreti e permessi speciali.</p>
<p><strong>HUKR</strong>: Indica la possibilità di avere a disposizione un terreno di proprietà di una fondazione in cambio di un pagamento.</p>
<p><strong>HULÜV</strong>: Indica il profitto, la rendita (<em>menfaat-i mücerrede</em>) derivata dall’affitto di un <em>akar</em>. Questo è determinato all’inizio del contratto e può essere sia versato in anticipo che in pagamenti dilazionati. Si tratta di una forma di affitto che non garantisce nessun diritto all’affittuario al termine del contratto. Ad esempio in caso di affitto di un negozio appartenente ad una fondazione, l’affittuario non avrà nessun tipo di diritto di prelazione per prorogare il contratto alla sua risoluzione.</p>
<p><strong>I</strong></p>
<p><strong>İBARE-İ VAKIFTA</strong>: Letteralmente “clausola nella fondazione”, uno dei paragrafi inclusi negli atti istitutivi che fornisce precise indicazioni sullo scopo della stessa o su come gestire il ricavato.</p>
<p><strong>İBARE-İ VAKIFTA “ALÂ FERÎZATİ’Ş-ŞER’İYYE”</strong>: Quando nell’atto istitutivo di una fondazione è presente l’espressione “<em>Alâ ferîzatiş-şer’iyye</em>” il ricavato della stessa viene distribuito per due quote alla progenie maschile e una quota a quella femminile.</p>
<p><strong>İBARE-İ VAKIFTA “MÜFESSER LAFIZ”</strong>: Locuzione con la quale si intende garantire una interpretazione letterale delle disposizioni date sotto questi termini, vincolando ad un obbligo religioso il rispetto delle disposizioni stesse. Se ad esempio il creatore di una fondazione stabilisce che il ricavato debba essere destinato ai propri figli e ai figli dei figli, e successivamente destinato al mantenimento della moschea, questo non può essere esteso genericamente ai discendenti in linea retta in quanto non esplicitamente indicato nell’intento del fondatore.</p>
<p><strong>İBÂRE-İ VAKIFTA “MÜCMEL LAFIZ”</strong>: Letteralmente “espressione (formulazione) concisa”, si trova quando il fondatore non esprime chiaramente uno scopo o caratteristica della fondazione, lasciando adito ad interpretazioni differenti, sia perchè utilizza parole dal significato ambiguo o poco chiare, sia perchè vengono lasciati dei sottintesi rilevanti che impediscono di identificare il significato specifico di una locuzione con più significati dipendenti dal contesto.</p>
<p><strong>İBÂRE-İ VAKIFTA “MUHTEMEL LAFIZ”</strong>: “Formulazione probabile”, questa espressione viene utilizzata quando il significato viene dedotto dal contesto, ad esempio se il ricavato di una fondazione viene destinato a provvedere all’educazione dei figli dei fratelli e sorelle del fondatore e questi hanno figli in età scolare, viene implicitamente implicato che sia il destinatario povero ad essere beneficiario della rendita, escludendo quindi eventuali possibili beneficiari “ricchi” ovvero in grado di provvedere autonomamente alla propria istruzione.</p>
<p><strong>İBÂRE-İ VAKIFTA “LAFZ-I MÜŞTEREK”</strong>: Simile a <em>mücmel lafız</em>, indica una formulazione non chiara, se il fondatore è in vita può provvedere a specificare meglio, in caso sia deceduto il passaggio viene ignorato.</p>
<p><strong>İBÂRE-İ VAKIFTA “ZÂHİR LAFIZ”</strong>: “Formulazione esplicita”, si utilizza quando non siano possibili errori di interpretazione sul significato di una disposizione.</p>
<p><strong>İBN</strong>: Figlio.</p>
<p><strong>İBNİ’S-SEBÎL</strong>: Pellegrino, viaggiatore, colui che viaggia verso luoghi lontani. Il plurale è ebnâ-yı sebîl.</p>
<p><strong>İBTİDÂ-İ DÂHİL</strong>: Secondo livello di istruzione duranee l’impero Ottomano. Vedi <em>İbtidâ-i hâric</em>.</p>
<p><strong>İBTİDA-İ HÂRİÇ</strong>: Primo livello di istruzione durante l’impero Ottomano, coloro che intendevano proseguire nell’apprendimento dopo aver imparato le quattro operazioni (<em>a’mal-i erbaa</em>), l’alfabeto e il Corano nella scuola <em>Sıbyan</em> venivano ammessi all’istruzione primaria (<em>mukaddimat-ı ulûm</em>) in scuole (<em>madrasah</em>) denominate per l’appunto <em>ibtidâ-i hâriç</em>. Successivamente si veniva promossi nel <em>ibtidâ-i dâhil</em> e in seguito si accedeva allo studio nelle <em>Sahn Madrasahs</em> in cui veniva insegnata la storia, la geografia, filosofia e teologia oltre che scienze naturali e matematiche. Quest’ultimo era il livello di istruzione più alto durante l’impero Ottomano.</p>
<p><strong>İCÂR</strong>: Rendita derivante dall’affitto <em>müsakkafat</em> e <em>müstegallat</em>.</p>
<p><strong>İCÂRE</strong>: Nella terminologia della legge Islamica viene utilizzato per indicare sia una rendita derivante da un affitto sia un pagamento derivante dall’alienazione di un diritto o beneficio di cui si gode.</p>
<p><strong>İCÂB-I VAKIF</strong>: Statuto, scopo della fondazione. Requisito indispensabile all’istituzione di una fondazione è l’esplicitazione per iscritto degli scopi e dei beneficiari, senza questa formulazione scritta non si può fondare una <em>vakıf</em>. La semplice intenzione astratta di dedicare un bene ad una fondazione non è per sè sufficente.</p>
<p><strong>İCÂRETEYN</strong>: Letteralmente “doppio affitto”. Prezzo concordato per l’affitto di una proprietà di una fondazione, utilizzato anche per la conduzione di terra coltivabile, più spesso si tratta di un corrispettivo per l’utilizzo di un edificio distrutto da un evento calamitoso come un incendio o un’alluvione. Da contratto viene pagato sotto due forme: un pagamento anticipato (<em>muacelle</em>) corrispondente circa al valore dell’immobile e che viene utilizzato per ripristinarne la struttura, e corrispettivo mensile(<em>müecelle</em>), o annuale, si tratta di una quota da versare ad ogni scadenza prestabilita di valore nettamente più basso e assimilabile ad un vero e proprio affitto. Vedi <em>İcâreteynli Vakıf</em>.</p>
<p><strong>İCÂRE-İ MUACCELE</strong>: Pagamento anticipato, si differenzia dal <em>icare-i müeccele</em> che viene invece corrisposto mensilmente o annualmente. Costituisce parte del <em>İcare-i adiye</em> (ricavi da affitti) nelle <em>mukataalı vakıf</em> e nelle <em>icareteynli vakıf</em>.</p>
<p><strong>İCÂRE-İ MÜECCELE</strong>: Pagamento periodico corrisposto per un affitto con un contratto di tipo <em>icareteyn</em>. Questo termine viene anche utilizzato per definire pagamenti legati alla produttività di terreni appartenenti a fondazioni di tipo <em>icareteynli</em> e <em>mukataalı</em>, in questo caso è generalmente un pagamento annuale in concomitanza del raccolto.</p>
<p><strong>İCÂRE-İ TAVÎLE</strong>: Indica l’affitto rinnovato per almeno tre anni di una proprietà immobiliare di proprietà di una <em>İcare-i vâhideli vakıf</em>.</p>
<p><strong>İCÂRE-İ ZEMÎN</strong>: Sinonimo di <em>mukataa</em>, visto che riguarda qualsiasi cosa sia presente su di un determinato terreno, siano essi edifici o alberi, viene chiamata appunto “affitto sul terreno, suolo (<em>zemin</em>)”.</p>
<p><strong>İCÂRE-İ VÂHİDELİ EVKÂF</strong>: Sono fondazioni le cui proprietà vengono affittate dai fiduciari per brevi periodi di tempo, contrapposte alle <em>icareteynli evkaf</em> che invece dipendono unicamente dagli affitti perpetui istituiti dal fondatore o dai fiduciari.</p>
<p><strong>İCÂRE-İ VÂHİDELİ AKÂRÂT-I MEVKÛFE</strong>: Indica una proprietà immobiliare di una <em>İcare-i vâhideli vakıf</em> che viene affittata su base permanente dal fiduciario o <em>tevliyet</em>. Se non viene specificato altrimenti nello statuto, il limite temporale per un contratto di affitto per questo tipo di fondazione è di un anno. Esiste la possibilità di chiedere una dispensa ad un giudice per poter affittare per periodi di tempo più lunghi in casi di eccezionale interesse.</p>
<p><strong>İCÂRETEYNLİ EVKÂF</strong>: Sono fondazioni le cui proprietà vincolate vengono lasciate in affitto perpetuo (usufrutto) in cambio di un pagamento iniziale e una rendita mensile o annuale da corrispondere da parte dell’affittuario. Questo tipo di contratto non ha una scadenza e in caso di morte del conduttore i suoi eredi hanno diritto di subentro nel contratto. Questa tipologia di affitto venne abolita con la legge 2762 (<em>Vakiflar kanunu</em>) e la proprietà venne trasferita ai conduttori in cambio di un pagamento pari ad un <em>müeccel</em> di venti anni.</p>
<p><strong>İDÂRESİ MAZBÛT EVKÂF</strong>: Sono un sottotipo di <em>mazbut evkaf</em>, ovvero fondazioni governate dallo stato tramite il Direttorato Generale. Ad esempio la <em>Köprülü</em>, <em>Cağalzâdeler</em> e <em>Şehid Mehmed Paşa</em> <em>vakıf</em> sono di questa tipologia.</p>
<p><strong>İDHÂL VE İHRÂC ŞARTI</strong>: “Clausola di accorpamento e rimozione”, è una condizione che può essere inclusa in uno statuto e permette al fondatore di modificare lo statuto stesso aggiungendo o togliendo alcune delle condizioni anche in seguito alla fondazione della <em>vakıf</em>.</p>
<p><strong>İDRÂR</strong>: Termine arcaico, significa “salario”, il plurale è idrârât. Viene abbandonato già in tempo Ottomano essendo un termine facilmente interpretabile in maniera errata. In Turco moderno significa “urina”.</p>
<p><strong>İHKÂR</strong>: Transazione abbastanza comune con la quale si paga un prezzo fisso a titolo di affitto senza scadenza in cambio del diritto di superficie su di un terreno allo scopo ad esempio di costruire un edificio o piantare un frutteto.</p>
<p><strong>İKTÂ</strong>: Proprietà reale (<em>rakabe</em>) o rendite su di un terreno appartenente al tesoro che vengono conferiti ad un privato da parte di un’autorità, come un funzionario del tesoro o il Sultano stesso. Il plurale è <em>iktâât</em>.</p>
<p><strong>İKTÂÂT-I MEVKÛFE</strong>: Si tratta di terreni o rendite vincolate ad un particolare scopo il cui proprietario ne sia entrato in possesso tramite concessione statale, sia essa della <em>rakabe</em> o del <em>mîrî gelirler</em> (rendita del tesoro, in generale sotto forma di tassazione diretta).</p>
<p><strong>İ’MÂR</strong>: Significa sviluppare, riparare, migliorare un edificio o una area urbana.</p>
<p><strong>İMÂRET</strong>: Parola di origine araba dai numerosi significati, in espressioni come “<em>Emere bi-imâreti hêze’l-mescid</em>” e “<em>Emere bi-imâreti hêzihi’l-medrese</em>” viene utilizzata con l’accezione di “prospero”, “sontuoso”. Nel contesto delle <em>evkaf</em> indica invece il luogo dove venivano preparati e serviti i pasti per poveri e pellegrini. Questi luoghi sono anche chiamati <em>aşhâne</em> o <em>aşevi</em>: “cucina”, “locanda”. Questo tipo di servizio alla comunità veniva offerto da numerose fondazioni, in quanto la protezione sociale per i poveri e meno abbienti è un punto importante nella religiosità musulmana. In particolare durante il periodo Ottomano sorsero numerosissime strutture dedite al fornire pasti gratuiti per i poveri, di cui se ne contavano almeno venti solo ad Istanbul. Queste strutture non erano utilizzate solo da nullatenenti ma anche da studenti delle scuole teologiche, impiegati nelle moschee e i pellegrini. La maggior parte di queste <em>imaret</em> sono state chiuse con la legge n°1327 e solo a due di esse è stato permesso di continuare l’attività. In seguito vista la necessità del servizio che offrivano furono reimplementate alcune mense per i poveri sotto la gestione dei Direttorato Generale e della <em>Kızılay</em> (luna rossa, la controparte turca della croce rossa) anche se in numero inferiore rispetto a prima.</p>
<p><strong>İMÂRET-İ VAKIF</strong>: Quando nello statuto di una fondazine vi è l’obbligo di riparare o sviluppare delle proprietà vincolate alla stessa. Fino a che le riparazioni e le migliorie non siano ultimate la rendita della fondazione non può essere utilizzata per alti scopi.</p>
<p><strong>İMÂRET-İ GAYR-İ ZARÛRİYE</strong>: Letteralmente “ristrutturazioni non necessarie” come ad esempio decorazioni.</p>
<p><strong>İMÂRET-İ ZARÛRİYE</strong>: “Riparazioni necessarie”, sono quei lavori inderogabili al fine di mantenere il valore e la rendita di un immobile nel tempo, prevenendone l’usura e il danneggiamento.</p>
<p><strong>İMÂRET NÂZIRI</strong>: Colui che si occupa di controllare la qualità dei pasti e la pulizia delle <em>imarethane</em>. Solitamente un impiegato di una fondazione che risponde al fiduciario e si occupa per l’appunto di vigilare sul lavoro degli impiegati nelle mense.</p>
<p><strong>İNŞÂ-İ VAKIF</strong>: Dıchıarazione con cui si realizza l’atto di istituire una fondazione.</p>
<p><strong>İRSÂD</strong>: Tipologia di editto con il quale venivano fatte concessioni di natura fondiaria o dello sfruttamento della stessa.</p>
<p><strong>İRSÂDÎ VAKIF</strong>: Allocazione di beni di proprietà del tesoro in cambio dell’istituzione di una fondazione da parte del beneficiario. Ve ne sono due tipologie: <em>irsad-ı sahih</em> e <em>irsad-ı gayr-i sahih</em>.</p>
<p><strong>İRSÂD-I GAYR-İ SAHÎH</strong>: “Assegnazione non veritiera”, si tratta del conferimento del beneficio di riscuotere rendite sotto forma di tasse e prodotti provenienti da una proprietà del tesoro ad un soggetto che non avrebbe diritto a ricevere proprietà o denaro da parte del tesoro o tramite un procedimento non conforme alla legge. Viene anche definita <em>tahsis-i gayr-i sahih</em>.</p>
<p><strong>İRSÂD-I SAHİH</strong>: Si tratta dell’assegnazione da parte del tesoro del diritto di utilizzo e riscossione su di una proprietà statale, un sinonimo è <em>tahsis-i sahih</em>.</p>
<p><strong>İSRAF</strong>: Sprecare, sperperare. Indica l’atto di utilizzare le proprie risorse in maniera inadeguata o impropria.</p>
<p><strong>İSTANBUL EFENDİSİ</strong>: Titolo arcaico, viene sostituito da <em>Istanbul kadısı</em>. Ad esclusione dell’area del palazzo reale, la città di Istanbul era divisa in tre “quartieri” (<em>Bilâd-ı Selâse</em>): <em>Eyyüb</em> <em>Galata</em> ed <em>Üsküdar</em>, ognuno dei quali governato da un <em>Efendi</em>.</p>
<p><strong>İSTİBDÂL</strong>: Indica una forma di scambio di proprietà di una fondazione, questo scambio poteva essere in natura (ad esempio un edificio per un altro edificio) o in cambio di denaro, assumendo quindi connotati simili ad una vendita. In generale l’<em>istibdal</em> deve esserre esplicitamente previsto nell’atto istitutivo, unica eccezione è quando una proprietà è divenuta inutile, sconveniente o addirittura una perdita per la fondazione. In questo caso si può richiedere una dispensa ad un giudice per poter effettuare lo scambio.</p>
<p><strong>İSTİBDÂL-İ MÜSECCEL</strong>: Letteralmente significa “<em>istibdal</em> registrato”, si verifica quando in seguito ad una richiesta un giudice sentenzia come conveniente e necessario alla buona amministrazione di una fondazione uno scambio di proprietà, e dà quindi consenso alla conclusione positiva dell’<em>istibdal</em>.</p>
<p><strong>İSTİKÂR</strong>: Sinonimo di İhkâr.</p>
<p><strong>İSTİNÂBE</strong>: Indica l’atto di delegare una funzione a qualcuno. I dipendenti di una fondazione potevano affidare a terzi incarichi loro spettanto a patto che gli incaricati fossero qualificati a svolgere il compito. In caso <em>istiinabe</em> fosse esplicitamente proibita nell’atto istitutivo, questa pratica poteva essere effettuata solo in casi di coprovata emergernza e necessità.</p>
<p><strong>K</strong></p>
<p><strong>KÂ’BE</strong>: Kaaba, luogo sacro dell’Islam, situato a La Mecca.</p>
<p><strong>KABRİSTAN</strong>: Cimitero, luogo di sepoltura.</p>
<p><strong>KADI</strong>: Persona nominata dall’autorità statale per dirimere le dispute in rispetto della legge Islamica. Durante l’impero Ottomano indica una classe di amministratori statali non necessariamente dediti all’amministrazione della giustizia, ma anche funzionari incaricati di governare villaggi o quartieri nelle città più importanti.</p>
<p><strong>KADIASKER</strong>: Massimo rango per un <em>kadi</em>, a capo del sistema giudiziario dell’Impero e membro del consiglio di stato. Si occupava anche di consigliare e seguire il Sultano durante le campagne di guerra. Prima del regno di Murad I la carica veniva rivestita solo in caso di necessità da un <em>kadi</em> scelto dal Sultano. In seguito all’espansione dell’impero la posizione venne scorporata in due: il <em>Rumeli kadiasker</em> e <em>Anadolu kadiasker</em>, rispettivamente responsabili per la parte Europea ed Asiatica dell’Impero. Veniva anche chiamato <em>kazasker</em>.</p>
<p><strong>KAİMMAKÂM-I MÜTEVELLİ</strong>: Persona nominata da un giudice come incaricato della gestione di una fondazione in vece del fiduciario. In caso di inadempienza dei suoi doveri il fiduciario può essere esautorato e sostituito da un <em>kaimmakam-ı mütevelli</em>. In seguito all’approvazione della legge 2762 del codice delle Fondazioni questa procedura è stata abolita.</p>
<p><strong>KALENDERHÂNE</strong>: <em>Kalender</em> è una persona che rinuncia a tutti i beni terreni per concentrarsi sulla venerazione e la conoscenza del divino. Gli edifici destinati ad offrire rifugio e luogo di preghiera a queste persone sono definiti <em>kalenderhane</em>.</p>
<p><strong>KAMERÎ SENE</strong>: Calendario lunare, utilizzato nella tradizione musulmana: gli anni vengono contati a partire dal 622 d.c. data dell’ Egira (<em>Hijra</em>). Consiste di dodici mesi a partire dal mese di <em>Muharram</em> in cui era proibito muovere guerra, ogni mese segue il ciclo lunare di 28 giorni e questa crea uno sfasamento di 11 giorni rispetto al calendario solare (<em>Şemsi sene</em>).</p>
<p><strong>KANAT</strong>: Sistema idraulco di irrigazione (<em>qanat</em>) utilizzato anche in Iran e in Asia Centrale.</p>
<p><strong>KANTARA</strong>: Ponte, simile a <em>Cisr</em>, ma di significato più specifico in quanto <em>kantara</em> indica unicamente un ponte ad arco.</p>
<p><strong>KAPAN</strong>: Luogo in cui venivano rinchiusi gli animali, il significato viene esteso ad indicare un magazzino per la conservazione di prodotti ma anche dove si vendono all’ingrosso. Utilizzato anche in locuzioni come <em>un kapanı</em> o <em>bal kapanı</em> (ripsettivamente farina e miele) che con il tempo sono in alcuni casi diventati anche dei toponimi.</p>
<p><strong>KARÂBET</strong>: cfr <em>akreb</em>.</p>
<p><strong>KARN</strong>: Viene utilizzato negli atti costitutivi delle fondazioni con l’accezione di “secolo”.</p>
<p><strong>KARNEN BA’DE KARNİN</strong>: Significa “nei secoli dei secoli”, “di era in era”, viene utilizzato per dare una indicazione di continuità perpetua agli effetti della fondazione.</p>
<p><strong>KERVANSARAY</strong>: Edifici situati lungo le rotte commerciali tra una città e l’altra, allo scopo di fornire rifugio e ristoro alle carovane durante gil spostamenti attraverso territori poco abitati. Formavano parte fondamentale del sistema dei trasporti e permisero al commercio di fiorire durante il periodo Selgiuchide ed Ottomano. Molti dei <em>kervansaray</em> erano gestiti e finanziati tramite fondazioni, per questo offrivano i loro servigi a titolo gratuito, in alcuni casi invece erano strutture a pagamento. Anche nelle città vennero costruiti <em>kervansaray</em> allo scopo di ospitare mercanti e carovane di passaggio.</p>
<p><strong>KARZ-I HASEN</strong>: Prestito senza interessi. Alcune fondazioni avevano del denaro vincolato messo a disposizione senza interessi per coloro in condizioni di bisogno.</p>
<p><strong>KÂSE-ŞÛY</strong>: Lavapiatti, questo termine si trova negli atti istitutivi di fondazioni destinate a finanziare monasteri, ospizi e ospedali.</p>
<p><strong>KÂTİB-İ HÂFIZ-I KÜTÜB</strong>: Bibliotecario, impiegato nelle biblioteche con l’incarico di registrare i nomi degli utenti e tenere traccia dei lobri presi in prestito.</p>
<p><strong>KÂTİB-İ İMÂRET</strong>: Addetto al registro del magazzino negli <em>imaret</em>.</p>
<p><strong>KAYYIM</strong>: Supervisore, controllore e guardiano dei beni di una fondazione, anche il fiduciario può essere chiamato <em>kayyım</em>.</p>
<p><strong>KEFÎL-İ MELİ</strong>: Persona benestante che si fa garante di un prestito.</p>
<p><strong>KEHHÂL</strong>: Deriva da <em>kehl</em>, parola che indica la matita per gli occhi. Negli atti istitutivi delle fondazioni si trova per definire gli oftalmologi. Il capo degli oftalmologi di palazzo veniva chiamato <em>kehhalbaşı</em>.</p>
<p><strong>KENDÜM (GENDÜM) KUB</strong>: Colui che si occupa di macinare il grano e i cereali. Viene menzionato negli atti relatovi ad ospedali o mense per specificare quali servizi dovessero essere offerti o quanto pagare per le prestazioni di soggetti terzi.</p>
<p><strong>KENNÂS</strong>: Deriva dalla radice <em>kens</em>, spazzare. <em>Kennas</em> significa spazzino, addetto alle pulizie.</p>
<p><strong>KIŞLAK</strong>: Da <em>kış</em>, inverno. Si tratta di un terreno nei bassipiani o in pianura, situato in una zona riparata che offra riparo al bestiame per pascolare e passare l’inverno. Possono essere a disposizione di una intera comunità come <em>miri arazi</em> o come servizio fornito da una fondazione, in quest’ultimo caso l’accesso al terreno può essere limitato a beneficio di un gruppo ristretto di persone.</p>
<p><strong>KİBS</strong>: Termine che indica i lavori di livellamento del suolo necessari a rendere arabile o sfruttare per agricoltura un terreno altrimenti inutilizzabile.</p>
<p><strong>KİLERDÂR</strong>: <em>Kiler</em> è il luogo dove vengono conservati gli alimenti, <em>kilerdar</em> (<em>kilerci</em> in turco moderno) indica colui che è responsabile della corretta conservazione dei cibi e del loro utilizzo. <em>Kilerdâr-ı Âmire</em> e <em>kilerdârbaşı</em> sono titoli più specifici che si riferiscono a “capo responsabile del magazzino” e a “cantiniere del palazzo”.</p>
<p><strong>KİSE</strong>: Termine utilizzato antecedentemente all’introduzione del <em>kuruş</em>. Significava cento <em>akçe</em>. Centomila <em>akçe</em> erano detti <em>yük</em>.</p>
<p><strong>KURBET</strong>: Letteralmente indica un sentimento di vicinanza. Viene utilizzato con un’accezione legata alla devozione, all’adorazione della divinità, negli statuti di fondazioni come ragione per la creazione della <em>vakıf</em>.</p>
<p><strong>KÜRSİ ŞEYHİ</strong>: Titolo attribuito a maestri dell’oratoria che si occupavano di recitare sermoni durante la preghiera del Venerdì nelle moschee principali. Inizialmente il titolo era riferito unicamente all’oratore della moschea di Eyüp, successivamente venne esteso anche ad altre sei moschee: Sultan Selim, Fatih, Bayezid, Süleymaniye, Sultan Ahmed e Ayasofya.</p>
<p><strong>L</strong></p>
<p><strong>LEYLE-İ BERÂT</strong>: Quindicesima notte del mese di <em>Şaban</em>, in questa notte tutte le preghiere dei credenti vengono ascoltate e i loro peccati espiati.</p>
<p><strong>LEYLE-İ KADR</strong>: Ventisettesima notte del mese di <em>Ramazan</em> (<em>Ramadan</em>), notte in cui si ritiene sia stato rivelato il primo verso del Corano. Vista la sacralità di questa notte molte fondazioni prevedono tra i loro doveri di dover finanziare la recitazione dei versi del Corano per tutta la notte e mantenere le candele accese in celebrazione.</p>
<p><strong>LEYLE-İ Mİ’RÂC</strong>: Notte dell’ascensione.</p>
<p><strong>LEYLE-İ REGÂİB</strong>: Notte tra il primo giovedì e il primo venerdì del mese si <em>Receb</em> (<em>Rajab</em>), si considera la notte in cui fu concepito il profeta Maometto.</p>
<p><strong>Lİ-EB</strong>: Figli dello stesso padre. Fratelli o sorelle aventi il padre in comune.</p>
<p><strong>Lİ-EBEVEYN</strong>: Fratelli di sangue. Fratelli (o sorelle) per i quali entrambi i genitori sono gli stessi.</p>
<p><strong>Lİ-ÜM</strong>: Figli della stessa madre. Fratelli o sorelle aventi la madre in comune.</p>
<p><strong>LONCA</strong>: Significa stanza, in particolare ambiente nel quale si riuniscono artigiani e mercanti. Viene utilizzato per indicare una riunione del consiglio di una fondazione.</p>
<p><strong>LÜZÛMÎ VAKIF</strong>: <em>Lüzümı</em> indica il concetto di “necessità”, <em>Lüzümı vakif</em> indica una fondazione il cui scopo viene decretato come necessario da un giudice con la conseguenza che questa non possa essere annullata. Si entra nella problematica questione riguardante la possibilità di abolire una fondazione e rientrare in possesso dei beni vincolati.</p>
<p><strong>M</strong></p>
<p><strong>MAHALL-İ SADAKA</strong>: Significa persona che ha diritto a ricevere la carità, ad esempio un povero o un malato.</p>
<p><strong>MAHALL-İ VAKF</strong>: Letteralmente “posto, località sotto custodia”, il significato è lo stesso di <em>mevkuf</em> e viene utilizzato per indicare una proprietà o un bene che viene vincolato ad una fondazione.</p>
<p><strong>MÂHİ’N-NUKÛŞ</strong>: Persona di servizio il cui compito è tenere puliti i muri degli edifici da scritte o altro.</p>
<p><strong>MAHKEME-İ EVKÂF</strong>: Organo giudiziario che si occupava del controllo sulle fondazioni (<em>evkaf</em>), sui requisiti di proprietà sui beni vincolati e sugli scopi espicitati negli statuti, oltre che a supervisionare le procedure amministrative e nominare amministratori straordinari in casi di necessità.</p>
<p><strong>MAHLÛL</strong>: Beni vincolati ad una fondazione senza che il fondatore fosse in possesso di <em>rakabe</em> e che alla morte degli ultimi eredi aventi diritto diventano vacanti, solitamente riprendendo la qualifica di terre demaniali. Utilizzato anche quando il titolare di un contratto di affitto ereditabile come l’<em>icareteyn</em> muore senza avere eredi che possano subentrare.</p>
<p><strong>MAHLÛL GEDİK</strong>: Rendita non più vincolabile dall’atto fondativo, che quindi rientra in possesso del detentore di <em>rakabe</em>.</p>
<p><strong>MAHLÛL MUACCELESİ</strong>: Pagamento anticipato per ottenere il diritto di uso di un bene che non sia più vincolato ad una fondazione.</p>
<p><strong>MAHYACI</strong>: Colui che si occupa della realizzazione delle <em>mahya</em> le scritte che vengono appese tra i minareti delle moschee durante il mese di <em>Ramadan</em>.</p>
<p><strong>MAKLÛAN KIYMET</strong>: Valore di una proprietà dopo che gli edifici siano crollati e gli alberi sradicati.</p>
<p><strong>MAL</strong>: Si tratta di beni e risorse accumulate nel tempo da utilizzare in caso di necessità.</p>
<p><strong>MAL-I VAKF</strong>: Letteralmente “beni, risorse di una fondazione”.</p>
<p><strong>MA’LÛM</strong>: “Dovere”, singolare di <em>meâlîm</em>. Indica sia i doveri che il salario di un fiduciario.</p>
<p><strong>MÂNİUN-NUKUŞ</strong>: Guardiano che si occupa di controllare che nessuno deturpi le mura di un edificio con scritte o disegni, cfr <em>mâhi’n-nukuş</em></p>
<p><strong>MANSUR MÜTEVELLÎ</strong>: Persona nominata da un giudice come fiduciario e amministratore di una fondazione nel caso il fondatore non abbia specificato condizioni specifiche da rispettare. Nel caso il fiduciario debba essere nominato in accordo con le condizioni espresse dal fondatore sutilizza il termine <em>meşrûd mütevelli</em>.</p>
<p><strong>MASÂRIF-I VAKF</strong>: Persona beneficiaria dell rendite di una fondazione come stipulato nell’atto istitutivo. Sinonimo di <em>meşrutünleh</em>.</p>
<p><strong>MEBERRÂT</strong>: Plurale di <em>meberre</em>: bontà, benevolenza.</p>
<p><strong>MEBNİYYEN KIYMET</strong>: Si tratta del valore degli edifici presenti su di un terreno.</p>
<p><strong>MECLÎS-Î ŞER’</strong>: Assemblea giudiziaria chiamata a sentenziare su di una questione.</p>
<p><strong>MEFHÛM-I MUHÂLİF</strong>: Metodologia interpretativa utilizzata nell’analisi delle condizioni poste negli atti fondativi, si tratta di una “concettualizzazione degli opposti”, ovvero se ad esempio in uno statuto viene indicato che il ricavato di una fondazione debba essere distribuito tra i figli maschi del fondatore, si intende anche esplicitato il fatto che le figlie femmine siano escluse dal beneficio.</p>
<p><strong>MELİ</strong>: Possidente, persona benestanto. Viene utilizzato per indicare casi in cui denaro di una fondazione possa essere prestato per l’appunto a benestanti che si facciano garanti sugli investimenti fatti con il denaro preso a prestito e che il profitto generato venga utilizzato per scopi benevoli, come comprare materiali scolastici.</p>
<p><strong>MENÂFİ-İ VAKF</strong>: Interessi e rendite generate dalle risorse di una fondazione, come affitti, interessi ecc.</p>
<p><strong>MENKUL</strong>: Termine generico che comprende tutti i beni mobili, come animali, prodotti della terra, denaro.</p>
<p><strong>MEN LEH ÜL-İSTİĞLÂL</strong>: Termine che indica un beneficiario delle rendite di una fondazione.</p>
<p><strong>MEN LEHÜS-SÜKNÂ</strong>: Persona avente diritto di risiedere in una struttura di una fondazione. Se ad esempio un edificio viene vincolato ad essere rifugio per le figlie femmine dei poveri, queste avranno diritto ad essere ospitate nella struttura e sono <em>men lehü’s-süknâ</em>.</p>
<p><strong>MENŞÛR</strong>: Atto, editto con il quale il Sultano conferiva cariche di stato.</p>
<p><strong>MEREMMET</strong>: Riparare, migliorare.</p>
<p><strong>MEREMMET-İ GAYR-İ MÜSTEHLEKE</strong>: Indica strutture che possono essere eliminate senza rovinare l’edificio, come scale, pozzi.</p>
<p><strong>MEREMMET-İ MÜSTEHLEKE</strong>: Parti integranti di un edificio che non possono essere rimosse facilmente, come decorazioni plastiche, intonaco.</p>
<p><strong>MERKAD</strong>: Luogo di riposo, il significato può essere esteso ad includere anche un cimitero.</p>
<p><strong>MESÂLİH-İ MESCİD</strong>: Indica tutto il personale e i beni di consumo che sono necessari al funzionamento ordinario di una moschea, come l’<em>imam</em>, il <em>muezzin</em>, le candele necessarie all’illuminazione ecc.</p>
<p><strong>MESÂLİH-İ VAKF</strong>: Le varie mansioni e operazioni necessarie per il funzionamento di una fondazione, come gli esattori per le rendite, gli amministratori, le riparazioni sugli edifici.</p>
<p><strong>MESCİD</strong>: Indica un luogo di preghiera in cui, a differenza di una moschea, non vengono però svolte le preghiere del Venerdì e delle feste religiose (<em>bayram</em>).</p>
<p><strong>MESNEVİ</strong>: Opera principe di Celalüddin-i Rumi scritta in persiano e tradotta in innumerevoli lingue.</p>
<p><strong>MEŞRÛTÜNLEH</strong>: Persona nel cui interesse viene creata una fondazione. Ad esempio se il fondatore indica come beneficiari delle rendite di una locanda i professori e gli studenti di una determinata scuola questi sono considerati <em>meşrûtunleh</em>.</p>
<p><strong>MEVKÛF</strong>: Bene vincolato, proprietà di una fondazione, cfr Codice di riforma terriera Ottomano del 1858.</p>
<p><strong>MEVKÛFUN-ALEYH</strong>: Sinonimo di <em>meşrûtunleh</em>.</p>
<p><strong>MEVLÂ</strong>: Parola di diversi significati, a seconda del contesto può indicare “protettore”, “maestro”, “padrone”.</p>
<p><strong>MEZBÛR</strong>: Viene utilizzato per indicare una persona analfabeta nel cui nome vengono rese delle dichiarazioni, in particolare si ritrova negli atti fondativi di una <em>vakıf</em>.</p>
<p><strong>MİL</strong>: Altrimenti detto “miglio Ottomano”, corrisponde a 2500 <em>zirai</em> o a 5000 <em>ayak</em> e ad 1/3 di un <em>fersah</em>.</p>
<p><strong>MİSKİN</strong>: Nullatenente, estremamente povero, la forma plurale è <em>mesâkin</em>. Viene solitamente utilizzato per indicare possibili beneficiari dei frutti di una fondazione.</p>
<p><strong>MUALLİM</strong>: Insegnante.</p>
<p><strong>MUÂMELE-İ ŞERİYYE</strong>: Letteralmente si può tradurre come “transazione legale”. Si tratta di una specifica forma di scambio utilizzata al fine di aggirare la proibizione di applicare interessi sui prestiti in denaro. Sostanzialmente gli interessi su di un prestito vengono calcolati sotto forma di beni che la fondazione produce, il debitore si impegna quindi oltre a restituire la somma avuta anche ad acquistare suddetti beni fino all’importo calcolato lasciandoli poi come dono alla fondazione.</p>
<p><strong>MUGÂRESE</strong>: Si tratta di una forma contrattuale tramite la quale viene affidato l’incarico di piantare un frutteto su di un terreno e il pagamento verrà effettuato versando una quota dei frutti generati dal frutteto stesso. Non è una forma contrattuale valida e conforme ai requisiti di una fondazione, i pagamenti accettati sono infatti o il prezzo per la realizzazione del frutteto o una indennità (fissa) sulla conduzione (<em>ecr-i misli</em>), ma non quote basate sulla produttività.</p>
<p><strong>MUHDES GEDİK</strong>: Sono i <em>gedik</em> stabiliti successivamente al 1247 calendario islamico (<em>Hijri</em>).</p>
<p><strong>MUİD</strong>: Assistente all’insegnamento, si occupa generalmente di seguire gli studenti al di fuori delle lezioni dei professori veri e propri.</p>
<p><strong>MUKATAA</strong>: Assimilabile ad un diritto di superficie: quando un affittuario con un contratto di tipo <em>icareteyn</em> costruisce un edificio o pianta un frutteto la proprietà di questi sarà esclusivamente sua. Il terreno rimane di proprietà della fondazione.</p>
<p><strong>MUKATAA-İ KADÎMELİ MÜSTEGALLÂT-I VAKFİYYE</strong>: Si tratta di un <em>müstegallât</em> affitato come <em>mukataa</em> su terreni su cui non siano presenti costruzioni o alberi.</p>
<p><strong>MUKATAA-I ZEMİN</strong>: Tassazione sostitutiva (o integrativa) su proprietà <em>mîrî arâzî</em> e <em>arâzî-i emîrîyye</em> utilizzate come pascolo o come boschi da legna. Si tratta di una compensazione sui mancati proventi del tesoro statale che non può esigere <em>öşür</em> su queste proprietà. Viene anche chiamata <em>icâre-i zemin</em>.</p>
<p><strong>MÛMÂİLEYH</strong>: Persone in grado di leggere e scrivere, contrapposto a <em>mezbûr</em>, il duale è <em>mûma-ileyhimâ</em> e il plurale <em>mûmâ-ileyhim</em>.</p>
<p><strong>MUNZAM MÜTEVELLÎ</strong>: Persona nominata da un giudice come aiutante di un fiduciario per un periodo limitato di tempo e in caso di necessità.</p>
<p><strong>MUSALLÂ</strong>: Genericamente indica un luogo dedicato alla preghiera (<em>salaat</em>). In particolare indica luoghi di preghiera lungo le strade e di dimensioni minori rispetto a quelli delle grandi città che vengono definiti <em>namazgah</em> e nei quali vengono effettuate anche le preghiere del Venerdì e delle festività (<em>bayram</em>). Anche gli ambienti in cui vengono svolte le preghiere funebri sono chiamati in questo modo e il luogo di sepoltura viene detto <em>musalla taşı</em>.</p>
<p><strong>MUSILLA-İ SAHN</strong>: Si tratta di scuole di preparazione all’ingresso alle <em>Sahn madrasa</em> in cui gli studenti potevano perfezionarsi negli studi in attesa di essere ammessi al livello successivo.</p>
<p><strong>MUSILLA-İ SÜLEYMANİYE</strong>: <em>Idadi</em> (scuole superiori, liceo) afferenti alla <em>Süleymaniye camii</em> e <em>madrasah</em>.</p>
<p><strong>MÜSKE</strong>: Letteralmente significa “avere un diritto”, in questo ambito viene utilizzato per indicare il diritto a trasformare terra incolta in produttiva.</p>
<p><strong>MUTASARRIF</strong>: Indica una persona che ha la possibilità di disporre dei proventi in denaro derivati da una fondazione costituita da beni concessi in affitto, come una <em>icâreteynli vakıf</em>. In particolare quando ad esempio la detta fondazione viene istituita su di un <em>mîrî arâzî</em> sul quale non si può avere <em>rakabe</em> ma solo diritto di utilizzo (<em>taşarruf</em>).</p>
<p><strong>MÜCTEHED ÜN-FİH</strong>: Questioni religiose sulle quali i giuristi non hanno una opinione comune, pertanto non viene seguita una sola linea interpretativa.</p>
<p><strong>MÜDDET-İ SEFER</strong>: Indica la distanza percorsa a piedi in tre giorni. Colui che percorre questa distanza viene chiamato <em>müsafir</em> e può essere beneficiario di alcuni servizi di una fondazione. Lo stesso termine viene anche utilizzato genericamente per definire un viandante, ma in questo caso specifico ha una connotazione religiosa che permette di avere accesso ai suddetti servizi.</p>
<p><strong>MÜDERRİS</strong>: Deriva da <em>tedris</em>: fare lezione (<em>ders</em>), significa professore.</p>
<p><strong>MÜESSESÂT</strong>: Plurale di <em>müesses</em>, significa “istituito” “stabilito” “creato”.</p>
<p><strong>MÜESSESÂT-I HAYRİYYE</strong>: Indica genericamente tutte quelle istituzioni che vengono stabilite a scopo benefico, come scuole, ospedali, templi ecc.</p>
<p><strong>MÜEZZİN</strong>: Colui che si occupa dell’ <em>ezan</em>, la chiamata dei fedeli alla preghiera.</p>
<p><strong>MÜFTEKİR</strong>: Povero, senza mezzi di sostentamento, in particolare colui che precedentemente non era in questa condizione.</p>
<p><strong>MÜFTİ</strong>: Deriva da <em>iftâ</em>, è colui che si occupa di rispondere a questioni riguardanti la religione e la sua applicazione a situazioni secolari, non è previsto un potere vincolante sulle interpretazioni.</p>
<p><strong>MÜLK</strong>: Effettiva e piena proprietà privata su di un terreno.</p>
<p><strong>MÜLK GEDİK</strong>: <em>Gedik</em> derivante da proprietà piena e libero da vincoli.</p>
<p><strong>MÜLKNÂME</strong>: <em>Firman</em> o editto con il quale il Sultano conferiva diritti di tipo religioso o <em>rakabe</em> su di un appezzamento di terra.</p>
<p><strong>MÜNÂKALE-İ VAKF</strong>: Si tratta di uno scambio di proprietà di una <em>vakıf</em>, ad esempio quando un struttura vincolata viene svincolata dalla fondazione in cambio della proprietà o utilizzo su di un’altra struttura. Ha caratteristica di <em>istibdal</em> e deve essere previsto nell’atto costitutivo della <em>vakıf</em>.</p>
<p><strong>MÜNÂKASA</strong>: Diminuire, Ridurre. Viene utilizzato per definire il minor o miglior prezzo per l’acquisto di beni o servizi da parte di unfa fondazione.</p>
<p><strong>MUNKATIÜL-EVVEL</strong>: Letteralmente “annullato dall’inizio”, si tratta di una fondazione senza beneficiario (<em>meşrut’ün-lehi</em>), si realizza ad esempio quando questi è indicato come il figlio del fondatore ma quest’ultimo non genera prole.</p>
<p><strong>MUNKATIUL-EVSÂT</strong>: Fondazione che inizialmente ha un beneficiario e per cui in seguito questi perde il diritto a favore di qualcun altro.</p>
<p><strong>MUNKATIUL-ÂHİR</strong>: Questa condizione si realizza quando non vi sono più beneficiari di una fondazione come ad esempio quando la linea di discendenti indicati come possibili <em>meşrutünlehi</em> cessa definitivamente.</p>
<p><strong>MURABIT</strong>: Soldati assegnati ai posti di frontiera per difendere i confini. cfr <em>Ribât</em>.</p>
<p><strong>MÜRİD</strong>: Discepolo, seguace. Si tratta del primo livello in ambito Sufi, quando un nuovo adepto viene affidato alle cure di un <em>mürşit</em> che lo segue nel suo progresso iniziatico.</p>
<p><strong>MÜRSAD</strong>: Si tratta di un debito contratto per riparazioni necessarie alle strutture di una fondazione. Quando questa non è in grado di ripagare immediatamente tutti i costi sostenuti può affidare la gestione o dedicare le rendite al creditore fino al saldo del debito contratto. In seguito la fondazione rientra a pieno titolo in possesso di tutte le risorse che erano state impegnate a questo scopo.</p>
<p><strong>MÜRTEZİKA</strong>: Coloro che sono i beneficiari dei proventi di una fondazione.</p>
<p><strong>MÜSÂFİR</strong>: Deriva dalla parola <em>sefer</em> (viaggio). <em>Müsafir</em> indica colui che lascia il suo paese o villaggio e percorre una distanza di tre giorni. cfr <em>Müddet-i sefer</em>.</p>
<p><strong>MÜSAKAT</strong>: Contratto con cui si stabilisce la gestione di un appezzamento tra più persone e i cui proventi vengono divisi tra i conduttori, si realizza anche come forma di mezzadria nel momento in cui il proprietario affida la gestione completa di un fondo in cambio di una quota sui frutti.</p>
<p><strong>MÜSAKKAF</strong>: Sottotipo di <em>müstegal</em> indica unicamente proprietà che abbiano un tetto (<em>sakf</em>) quindi palazzi, negozi o altri edifici.</p>
<p><strong>MÜSENNAT</strong>: Sponde di fiumi o canali, argini.</p>
<p><strong>MÜSTAĞNEN ANH VAKF</strong>: Indica una fondazione i cui servizi non sono più necessari, come quando ad esempio un villagio viene abbandonato e non vi è più utilità a mantenervi una moschea, in altre parole quindi quando lo scopo prefisso si easurisce o di significato o di necessità. Un altro esempio potrebbe essere il passaggio all’illuminazione elettrica per cui i servizi riguardanti il mantenimento e l’approvigionamento delle lampade a gas diventa superfluo. Quando avviene che le <em>müessesât-ı hayrîye</em> diventano <em>müstağnen-anh</em>, il Direttorato generale può stabilire che le rendite relative vengano destinate ad altre opere con finalità simili. A seconda della scuola giuridica è prevista che in alternativa i beni vincolati ad una <em>vakıf</em> che diventa <em>müstağnen-anh</em> possano rientrare in possesso del fondatore o dei suoi discendenti.</p>
<p><strong>MÜSTEGÂL</strong>: Indica tutti i beni dedicati al mantenimento di una fondazione e al perseguimento degli scopi prefissi. Comprende sia beni immobili come terreni ed edifici ma anche beni mobili come merci e denaro.</p>
<p><strong>MÜSTEKÂR GEDİK</strong>: Si tratta di un <em>gedik</em> stabile, costante, sul quale una fondazione può fare affidamento a lungo termine.</p>
<p><strong>MÜSTESNÂ EVKÂF</strong>: Sono fondazioni gestite direttamente dai fiduciari senza l’intervento del Direttorato generale.</p>
<p><strong>MÜŞÂRUNALEYH</strong>: Termine utilizzato per indicare studiosi e amministratori di alta caratura morale di profonda saggezza e conoscenza.</p>
<p><strong>MÜŞRİF-İ VAKF</strong>: Persona incaricata di supervisionare e controllare l’operato di un affidatario o fiduciario di una fondazione. Viene anche detto <em>nazır</em>.</p>
<p><strong>MÜTEFEVVİZ</strong>: Colui che si occupa di controllare e disporre dei proventi in denaro dei beni di una fondazione come ad esempio affitti su <em>müsakkafat</em> e <em>müstegallât-ı mevkûfe</em>.</p>
<p><strong>MÜTEKELLİM ALE’L-VAKF</strong>: Fiduciario di una fondazione, sinonimo di <em>mütevellî</em>.</p>
<p><strong>MÜTEVELLİ</strong>: Colui che si occupa della conduzione e dell’amministrazione di una fondazione, la carica può essere conferita ad autorità come il governatore di un villaggio o il giudice (<em>qadi</em>).</p>
<p><strong>MÜTEVERRÎ</strong>: Persona retta, che segue le indicazioni religiose e si astiene da ciò che è proibito o peccaminoso, viene utilizzato per definire requisiti determinanti per assumere una determinata carica o accedere a servizi negli atti costitutivi di una fondazione.</p>
<p><strong>MUVAKKİTHÂNE</strong>: Costruzioni in cui venivano conservati gli orologi preposti a stabilire i tempi della preghiera.</p>
<p><strong>MÜVELLA</strong>: Giudice straordinario nominato dal <em>valiyyül’-emir</em> in caso che il giudice locale non sia in grado di dirimere una disputa legale.</p>
<p><strong>MÜZÂRAA</strong>: Forma societaria agricola utilizzata per la conduzione di un fondo da parte di più persone dividendosi compiti e proventi.</p>
<p><strong>MÜZÂYEDE</strong>: Aumentare, migliorare. Viene utilizzato in particolare per la pratica di stabilire il migliore offerente o il prezzo più alto nella vendita o affitto di prodotti e servizi della fondazione. Opposto di <em>münâkasa</em>.</p>
<p><strong>N</strong></p>
<p><strong>NAKİP</strong>: Anziano con carica di capo tribù o comunque con una autorità rispettata dagli altri membri della comunità.</p>
<p><strong>NAKÎB-İ İMÂRET</strong>: Assistente alla gestione di un <em>imaret</em>.</p>
<p><strong>NARH</strong>: Valore deciso, fissato ufficialmente, in particolare per quanto riguarda il prezzo di vendita.</p>
<p><strong>NAZIR</strong>: Persona preposta alla supervisione di una attività. Può essere considerato sinonimo di fiduciario, indica tuttavia anche la figura incaricata da un giudice di controllare le attività del fiduciario.</p>
<p><strong>NAZIR-I VAKF</strong>: Incaricato di supervisionare le attività del fiduciario di una fondazione. Ha solo onere di controllare che le transazioni siano conformi ai desideri del fondatore e che siano a favore dei beneficiari, in caso questo non avvenga si occupa di informare le autorità comeptenti. Può anche svolgere la funzione di consigliere del fiduciario su determinate materie. Questa carica è incompatibile con quella di <em>mütevelli</em> ovvero non può essere ricoperta dalla stessa persona.</p>
<p><strong>NEKKAD-I KENDÜM</strong>: Colui che si occupa della pulizia del grano in istituti come ospizi, ostelli od ospedali.</p>
<p><strong>NEKKÂD-I ÜRZ</strong>: Colui che si occupa della pulizia del riso in istituti come ospizi, ostelli od ospedali.</p>
<p><strong>NEKKAD</strong>: Il funzionario incaricato di controllare gli impiegati di una <em>müessesât-ı hayrîyye</em>, si occupa di stabilire e di far rispettare i turni e gli orari di lavoro.</p>
<p><strong>NESL</strong>: Discendenza, comprende i figli e tutti i figli dei figli (senza distiznione di sesso).</p>
<p><strong>NESLEN BA’DE NESLIN</strong>: Di generazione in generazione, viene utilizzato per indicare i beneficiari senza un ordine specifico di priorità gli uni sugli altri.</p>
<p><strong>NEZARET</strong>: Letteralmente significa “supervisionare”, “controllare”. Viene utilizzato per indicare l’onere di controllo sul mandato di una fondazione e su come affidare la carica corrispondente.</p>
<p><strong>NIKZ-I VAKF</strong>: Letteralmente “la rovina di una fondazione”, <em>nıkz</em> indica la distruzione, rovina.</p>
<p><strong>NİZÂMLI GEDİK</strong>: Si tratta dei <em>gedik</em> e delle <em>icâreteynli evkaf</em> istituite durante il regno del Sultano Mahmud II° durante il periodo delle riforme (<em>Tanzimat</em>). Da <em>nizamli</em>, ordinato, strutturato.</p>
<p><strong>NUKÛD-I MEVKÛFE</strong>: Denaro contante vincolato a beneficio di una fondazione. Anche se non tutte le scuole di giurisprudenza islamica prevedono la possibilità di vincolare beni diversi da proprietà immobiliare, con il tempo viene pratica accettata quella di vincolare denaro da utilizzare per prestiti a scopo benefico.</p>
<p><strong>NÜZÛL ANİL-VAZÎFE</strong>: Si verifica quando amministratori di una fondazione come il <em>mütevellî</em> o il contabile non rispettano i propri impegni e abbandonano l’incarico.</p>
<p><strong>Ö</strong></p>
<p><strong>ÖRF</strong>: Consuetudine, tradizione.</p>
<p><strong>ÖRF-İ BELDE GEDİĞİ</strong>: Indica una forma di usufrutto, un pagamento annuale effettuato per ottenere il permesso di costruire un edificio o di piantare un frutteto su di un terreno in città come Izmir, Manisa o Bursa. Questo tipo di contratti viene anche registrato al catasto per indicare separatamente la proprietà del terreno e il titolare di usufrutto.</p>
<p><strong>P</strong></p>
<p><strong>PAFTOS GEDİĞİ</strong>: Usufrutto permanente su di una proprietà situata al di fuori dei centri abitati. Questa forma contrattuale segue le stesse regole previste per il <em>örf-i belde gediği</em> con la differenza che in caso di sradicamento del frutteto o di morte della mandria o gregge possa essere chiesto l’annullamento tramite una sentenza giudiziaria.</p>
<p><strong>R</strong></p>
<p><strong>RAVZA-İ MUTAHHARA</strong>: Si traduce letteralmente come “il giardino beatificato”, indica la sepoltura di Maometto a Medina.</p>
<p><strong>REHN-İ KAVİ</strong>: Impegno al pagamento del valore di un debito in caso di inadempienza del debitore.</p>
<p><strong>RAKABE</strong>: Letteralmente significa “collo”, “gola”, ma anche la nudità e per estensione l’essenza di un qualcosa. Viene utilizzato per esprimere il concetto di proprietà effettiva scindibile in “usufrutto” e “nuda proprietà”.</p>
<p><strong>RAKABE ETMEK</strong>: Avviene quando il <em>galle</em> di una fondazione viene dato come rendita ad un’altra fondazione.</p>
<p><strong>REŞİD</strong>: Indica una persona che si approfitta degli affari e delle attività di una fondazione in maniera impropria e senza rispetto delle regole religiose.</p>
<p><strong>RİBAT</strong>: Termine sinonimo di <em>mürabata</em>, si riferisce ai soldati di stanza al confine per pattugliare le frontiere.</p>
<p><strong>RİBH</strong>: Interessi o profitti maturati sui beni commerciati o sul denaro investito.</p>
<p><strong>RIBH-İ MÜLZEM</strong>: Transazione legale con la quale si convertono degli interessi (<em>ribh</em>) in credito (o debito).</p>
<p><strong>RITL</strong>: Anche scritto “<em>ratl</em>”, antica unità di misura che corrispondeva generalemnte a 130 <em>dirhem</em> (<em>Bağdadi rıtl</em>), a volte invece (<em>Şami rıtl</em>)corrispondeva a 12 <em>kıyye</em> ovvero 480 <em>dirhem</em>.</p>
<p><strong>RUSÛM</strong>: Plurale di <em>resim</em>, viene utilizzato nella terminologia fiscale con il significato di tasse e imposte.</p>
<p><strong>RUSÛM-I ÖRFÎYYE</strong>: Letteralmente significa “imposte tradizionali”, indica le tasse prelevate dal Sultano distinguendole da quelle originate dalla legislazione islamica.</p>
<p><strong>RUSÛM-I ŞER’İYYE</strong>: Imposte derivate dall’applicazione della legge islamica come la <em>aşar</em> (decima).</p>
<p><strong>RÜŞD</strong>: Maturità, con l’accezione di esperienza e saggezza più che di età fisica, caratteristica di colui che conosce la retta via.</p>
<p><strong>S</strong></p>
<p><strong>SADAKA</strong>: Elemosina, carità, si tratta di un dovere morale per i musulmani aiutare i poveri tramite la pratica dell’elemosina che è considerata anche un atto di fede.</p>
<p><strong>SADAKA-İ MEVKÛFE</strong>: Parte dell’enunciazione necessaria all’istituzione di una fondazione, esprime l’intenzionalità di vincolare dei propri beni allo scopo di effettuare <em>sadaka</em>.</p>
<p><strong>SADRİ - SADRİYE</strong>: Tecnicamente indica qualcosa connesso con o in relazione con il petto, viene utilizzato per indicare una relazione di maternità.</p>
<p><strong>SAKK</strong>: Indica un qualcosa di scritto, viene utilizzato per menzionare gli atti scritti ed emessi da un giudice.</p>
<p><strong>SALİH</strong>: Termine indicante la natura di persona pia, di buona condotta e di rispetto delle regole religiose. Queste caratteristiche possono essere menzionate per stabilire requisiti per essere beneficiari di una <em>vakıf</em> dal fondatore negli atti istitutivi.</p>
<p><strong>SANAT</strong>: Arte, abilità creativa, maestria di un’attività manuale.</p>
<p><strong>SANDÜKİ</strong>: Tesoriere.</p>
<p><strong>SEBET</strong>: Prova documentale, utilizzato generalmente in riferimento ad atti esibibili in tribunale a supporto di una causa.</p>
<p><strong>SEBK</strong>: Letteralmente indica l’atto di fondere metalli preziosi. In questo contesto viene utilizzato con l’accezione di “significato nascosto” contrapposto a <em>sakk</em> che invece si riferisce al significato letterale.</p>
<p><strong>SENED</strong>: Utilizzato spesso in congiunzione con <em>sebet</em>, questo termine significa “veritiero” “credibile” in particolare riferito a documentazione esibita in qualità di prova. Questa può essere un contratto o una ricevuta di debito o altre transazione messe per iscritto.</p>
<p><strong>SEVAB</strong>: Atto di benevolenza, di carità compiuto per ottenere perdono e grazia divina.</p>
<p><strong>SILA</strong>: Dal dizionario Ottomano significa “riunione”, “rimpatrio”. Si riferisce al conferimento ad una fondazione di rendite o beni senza richiedere in cambio nessun servizio o prestazione.</p>
<p><strong>SILA-İ RAHİM</strong>: Atto di interessarsi alla salute di qualcuno, ma anche l’aiutare finanziariamente un parente.</p>
<p><strong>SİCİL</strong>: Genericamente significa “registro”, con il tempo il significato si è specificato per i registri ufficiali relativi a documentazione catastale o anagrafica.</p>
<p><strong>SİKAYE - SÜKAYE</strong>: Pozzo, fontana o vasca ma anche abbeveratoio. La distribuzione dell’acqua della fonte di Zamzam ai pellegrini al La Mecca è chiamato servizio “<em>sikayet</em>” e chi se ne occupa “<em>Ka’be sakası</em>”.</p>
<p><strong>SİRDÂB</strong>: Luogo sotterraneo costruito per mantenersi fresco anche d’estate. Deriva dal Persiano <em>serdâb</em>.</p>
<p><strong>SULBİ - SULBİYYE</strong>: Termine utilizzato per indicare una relazione parentale di paternità, cfr <em>Sadri-sadriye</em>.</p>
<p><strong>SULTAN</strong>: Sultano, monarca.</p>
<p><strong>SURRE</strong>: Portamonete, portafoglio, borsa. Indica anche il denaro mandato come beneficenza ai poveri della Mecca e di Medina dalle autorità ottomane ogni anno. La cerimonia di consegna di questo denaro era chiamata <em>surre alayı</em> e l’incaricato della consegna <em>surre emini</em>.</p>
<p><strong>SÜFUR</strong>: Plurale di <em>sefr</em>, frontiera, <em>süfur</em> si riferisce luoghi di passaggio fortificati per la difesa ed il presidio del territorio.</p>
<p><strong>SÜRE</strong>: Sura Coranica, ognuno dei 114 versi (“sure” per l’appunto) in cui è diviso il corano.</p>
<p><strong>Ş</strong></p>
<p><strong>ŞEÂİR-İ VAKF</strong>: Questo termine si riferisce a tutte le figure di funzionari e impiegati necessarie al funzionamento di una fondazione, come ad esempio <em>imam</em>, predicatore <em>muezzin</em> e addetto all’illuminazione per una piccola moschea o dottori infermieri e medicinali per un ospedale.</p>
<p><strong>ŞERÂİT-İ İSTİBDÂL</strong>: Si tratta a tutti gli effetti di uno scambio di proprietà, può essere previsto negli atti istitutivi. Se questo non avviene è necessaria la sentenza di un giudice che dichiari che lo scambio viene effettuato in quanto la proprietà al momento in dotazione alla fondazione non è più in grado di generare reddito sufficente al suo stesso sostentamento e al perseguimento degli scopi previsti. Non può in ogni caso essere uno scambio in perdita per la fondazione. cfr <em>Istibdal</em></p>
<p><strong>ŞERÂİT-İ VAKF</strong>: Atto costitutivo della fondazione dome da dichiarazione del fondatore, in questi documenti vengono esplicitate le condizioni da rispettare per quanto riguarda la distribuzione delle rendite, i beneficiari e i fiduciari, oltre che le norme riguardanti la conduzione della fondazione stessa. Sono altresì indicate anche le proprietà e i beni dedicati al mantenimento della fondazione.</p>
<p><strong>ŞEYH-İ İMÂRET</strong>: Direttore di un ostello dedicato all’accoglienza dei poveri dei pellegrini (<em>imaret</em>).</p>
<p><strong>ŞEYHÜ’L İSLÂM</strong>: Nasce come titolo onorifico di grande conoscitore delle scienze islamiche, assume una carica secolare durante il periodo Ottomano, quando veniva riconosciuta come massima carica religiosa dell’impero, seconda solo a quella del Sultano. Si occupava principalmente di dirimere questioni di interpretazione religiosa in particolare tramite la promulgazione di <em>fatwa</em>. In Turchia la carica venne abolita nel 1924 con la creazione della Presidenza per gli affari religiosi (<em>Diyanet Işleri Başkanlığı</em>, art. 136 della Costituzione).</p>
<p><strong>ŞİFÂ-İ ŞERİF</strong>: Libro biografico sulla vita di Maometto scritto da <em>Ebül-fazi Kaadi İyâz bin Musa</em> la cui lettura nelle <em>madrasah</em> può comparire come iniziativa sovvenzionata da una fondazione.</p>
<p><strong>ŞURÛT-I VAKF</strong>: cfr. <em>Şerâit-i vakf</em>.</p>
<p><strong>T</strong></p>
<p><strong>TABBÂH</strong>: Deriva da <em>tabh</em>, cucinare. Indica il cuoco nelle mense di ospedali, ospizi ecc.</p>
<p><strong>TAHSÎSÂT</strong>: Plurale di <em>tahsîs</em>: assegnazione, distribuzione.</p>
<p><strong>TAHSÎSÂT KABİLİNDEN VAKF</strong>: Proprietà demaniali assegnate dal Sultano ad una fondazione, possono essere di tre tipologie: 1) Viene assegnata unicamente la <em>miri menfaat</em> ovvero le rendite sotto forma di imposte e la <em>rakabe</em> e <em>taşarruf</em> (usufrutto) rimangono allo stato. 2) Viene assegnato il diritto di utilizzo, <em>rakabe</em> e <em>miri menfaat</em> rimangono allo stato. 3) Sia <em>taşarruf</em> che <em>miri menfaat</em> vengono assegnati e il tesoro statale rimane in possesso unicamente della <em>rakabe</em>.</p>
<p><strong>TAHSİS-İ GAYR-İ SAHİH</strong>: Si tratta di una assegnazione per perseguire scopi per i quali il tesoro non prevede o non ha a disposizione fondi. Questo tipo di assegnazione è annullabile.</p>
<p><strong>TAHSİS-İ SAHİH</strong>: Questo tipo di assegnazione prevede uno scopo parallelo o parzialmente coperto dal tesoro, visto il coinvolgimento statale può essere implementata unicamente con il permesso del Sultano (anche indiretto tramite un suo funzionario) e non è possibile annullare l’assegnazione, è possibile invece riscattare il valore dei beni con un corrispettivo in denaro.</p>
<p><strong>TAPU</strong>: Corrispettivo in denaro anticipato alle autorità a titolo di indennizzo per il tesoro (<em>miri</em>) per ottenere il diritto di utilizzo su di un terreno (<em>taşarruf</em>). Per estensione viene anche utilizzato per indicare il documento stesso indicante la concessione del diritto.</p>
<p><strong>TA’VİZ BEDELİ</strong>: Si tratta del corrispettivo dovuto per il riscatto di proprietà vincolate ad una fondazione ed assegnate tramite <em>mukataa</em> o <em>icareteyn</em>. Vista l’abrogazione di queste tipologie di contratti con la legge n°2762 del 1928 venne contestualmente stabilito l’indennizzo da pagare per entrare in possesso della proprietà, ovvero un anno di <em>mukataa</em> o 20 anni <em>icare-i müecelle</em>.</p>
<p><strong>TEÂMÜL</strong>: Prassi, pratica consuetudinaria.</p>
<p><strong>TEBERRU</strong>: Donazione caritatevole, regalo a scopo benefico.</p>
<p><strong>TEBZİR</strong>: Spesa non necessaria, si differenza dallo spreco vero e proprio (<em>israf</em>) in quanto può anche essere riferito al pagamento di un prezzo troppo alto per un bene o un servizio necessario e non implica necessariamente una mancanza di cura nella gestione economica.</p>
<p><strong>TEFTİŞ MAKAMI</strong>: Autorità che si occupa del controllo sulla gestione delle attività di una fondazione.</p>
<p><strong>TEFVİZ</strong>: Indica l’atto di assegnazione del diritto d’uso su di un terreno demaniale.</p>
<p><strong>TEMESSÜK</strong>: Letteralmente significa “tenere stretto”, “aggrapparsi”. Si riferisce a documenti relativi a transazioni di varia natura come cambiali, lettere promissorie o ricevute di pagamento. A volte viene anche utilizzato per indicare atti di assegnazione di terre.</p>
<p><strong>TEMETTU</strong>: Ricavo, guadagno. Specificamente per quanto riguarda interessi derivanti da prestiti in denaro e rendite da affitti di <em>akarât-ı mevkûfe</em>.</p>
<p><strong>TESBİL</strong>: Dedicare qualcosa per la gloria della divinità.</p>
<p><strong>TESCİL</strong>: L’atto di registrare ufficialmente atti e documenti presso un giudice o altro funzionario statale. Indica anche la sentenza giudiziaria con cui una <em>vakıf</em> viene decretata <em>lüzumi</em> e per tanto non annullabile, questa sentenza costituisce parte integrante degli atti istitutivi.</p>
<p><strong>TESCİLİ İSTİBDAL</strong>: Si tratta di sentenziare uno scambio di proprieta (<em>istibdal</em>) come ammissibile.</p>
<p><strong>TESCÎL-İ VAKF</strong>: Atto con il quale si sentenzia una lüzumi vakıf. cfr <em>tescil</em>.</p>
<p><strong>TESİS İDÂRE UZVU</strong>: Organo amministrativo di una fondazione come stabilito nel Codice Civile, può essere composto da una o più persone nominate dall’amministrazione della fondazione stessa o dalle autorità preposte.</p>
<p><strong>TEVKİ’-TEVKİİ</strong>: Apporre un sigillo allo scopo di ufficializzare un documento, viene utilizzato più speficicamente in riferimento alla firma del Sultano per emanare un editto.</p>
<p><strong>TEVSİ-İ İNTİKALLİ GEDİK</strong>: Si tratta dei profitti (<em>gedik</em>) di una <em>icâreteynli vakıf</em> assegnati ai successori dei beneficiari.</p>
<p><strong>TİLÂVET</strong>: Recitazione del Corano in rispetto della metrica.</p>
<p><strong>TULÛ-I GALLE</strong>: Letteralmente si può tradurre come “nascita di reddito”, si riferisce alla formazione delle rendite di una fondazione ed ovviamente varia in base al tipo di beni da cui questa trae profitto.</p>
<p><strong>U</strong></p>
<p><strong>UHT</strong>: Sorella, se si tratta di figlia degli stessi genitori del soggetto si utilizza <em>uht li-ebeveyn</em>, in caso di sola paternità in comune <em>uht li-eb</em> e in caso di solo stessa madre <em>uht li-üm</em>.</p>
<p><strong>UKBÂ</strong>: Aldilà, viene utilizzato nelle locuzioni <em>alem-i ukbâ</em> e <em>dâr-ı ukbâ</em> di significato opposto a <em>dâr-ı dünya</em>.</p>
<p><strong>UKIYYE-VUKIYYE</strong>: Di origine araba, significa 400 <em>dirhem</em> e viene utilizzato in antichi atti ititutivi e documenti ufficiali.</p>
<p><strong>UMÛR-I HAYRİYYE</strong>: Opere utili e a fin di bene.</p>
<p><strong>UMÛR-I TEVLİYYET</strong>: L’insieme dei doveri del fiduciario di una fondazione, comprende sia la gestione patrimoniale e amministrativa che il rispetto per i desideri sulle opere di bene da finanziare come espressi dal fondatore negli atti istitutivi della fondazione.</p>
<p><strong>Ü</strong></p>
<p><strong>ÜCRET-İ MÜECCELE</strong>: Sinonimo di <em>icâre-i müeccele</em>.</p>
<p><strong>ÜNSA</strong>: Donna, femmina; la forma è <em>inâs</em>. Viene utilizzato nelle locuzioni <em>evlâd-ı inâs</em> e <em>evlâd-ı evlâd-ı inâs</em> per indicare i futuri beneficiari di una fondazione. Vedi anche <em>evlâd-ı zükûr</em>.</p>
<p><strong>ÜSRÛBİ</strong>: Da <em>sürb</em> (piombo), indica colui che si occupa della fusione e della lavorazione del piombo.</p>
<p><strong>V</strong></p>
<p><strong>VÂİZ</strong>: Colui che si occupa di spiegare e dare consigli riguardanti la religione e l’interpretazione del Corano ai fedeli, si tratta ovviamente di una figura molto rispettata dalla comunità in quanto dà indicazioni su come vivere in rettitudine e avere accesso al paradiso nell’aldilà.</p>
<p><strong>VÂKIF</strong>: Fondatore di una <em>vakf</em>.</p>
<p><strong>VAKF</strong>: Atto di vincolare delle proprietà e di dedicarle a scopi benefici per la società. Chi realizza questo atto viene detto <em>vakıf</em> e la proprietà vincolata <em>mevkuf</em>, i beneficiari dei servizi previsti o delle rendite sono detti <em>meşrutünleh</em>.</p>
<p><strong>VAKIF AKAAR</strong>: Immobili vincolati ad una fondazione allo scopo di provvedere reddito, ad esempio un frutteto o un albergo. Si distinguono dagli altri immobili che invece richiedono mantenimento senza generare reddito come una moschea un ospedale o un ospizio.</p>
<p><strong>VAKFA HİYANET</strong>: “Hiyanet” significa tradimento, infedeltà. Indica l’atto da parte di un fiduciario di non rispettare i desideri del fondatore riguardo i servizi da fornire e la ripartizione delle rendite, ma anche l’approfittarsi dell’incarico per appropriarsi indebitamente di proprietà o di denaro o agire in contrasto con gli interessi della fondazione, come ad esempio affittare a prezzi troppo bassi o acquistare merci a prezzi esagerati e fuori mercato.</p>
<p><strong>VAKF-I EHLİ</strong>: Fondazione istituita in nome e a beneficio di persone fisiche con relazioni parentali nei confronti del fondatore, opposto ad <em>hayri vakıf</em> interamente dedicate al mantenimento di opere di bene.</p>
<p><strong>VAKF-I FUZÛLÎ</strong>: Quando viene vincolata ad una fondazione della proprietà che non è in diretta disposizione del fondatore e il legittimo proprietario non ratifica questo vincolo si realizza un annullamento dell’atto, questo viene detto appunto <em>vakf-i fuzuli</em>. Può avvenire ad esempio per decesso del proprietario prima di poter acconsentire o in caso di dispute irrisolte per la proprietà o disposizione del bene.</p>
<p><strong>VAKF-I GAYR-İ LÂZIM</strong>: Letteralmente si traduce come “fondazione non (altrimenti) necessaria”, è una sentenza giudiziaria che esprime una valutazione sulla possibilità di cancellare una fondazione e restituire la proprietà e i beni vincolati al proprietario o ai suoi eredi. Avviene solitamente in seguito ad una richiesta esplicita e il giudice tiene conto sia dello scopo della fondazione che della formulazione dell’atto istitutivo ma anche della condizione del fondatore, come ad esempio una situazione di estremo impoverimento imprevisto all’atto di fondazione.</p>
<p><strong>VAKF-I GAYR-İ SAHİH</strong>: “Fondazione non (altrimenti )regolare”, situazione che si può verificare nei seguenti casi</p>
<p>1-)Impossibilità di comprendere o identificare i beni venicolati e/o gli scopi prefissati.</p>
<p>2-)Non vi è un atto di approvazione (da parte delle autorità religiose, solitamente un <em>qadi</em>).</p>
<p>3-)Non viene nominato un fiduciario.</p>
<p>4-)I beni mobili e/o immobili della fondazione non vengono esplicitati.</p>
<p>5-)I beni e le proprietà vincolate non possono generare rendita o interessi.</p>
<p>6-)La proprietà dedicata non può essere identificata.</p>
<p>7-)I beni dedicati non sono di proprietà o a disposizione del fondatore.</p>
<p>8-)La fondazione viene considerata impura, corrotta (<em>münecces</em>, <em>müneccez</em>).</p>
<p>9-)Non vengono indicate opere di bene come condizioni.</p>
<p>10-)I frutteti e gli edifici vengono considerati senza valore.</p>
<p>11-)L’obiettivo della fondazione deve essere la beneficenza, la compassione e la venerazione. In assenza di questi propositi la fondazione non può essere valida.</p>
<p><strong>VAKF-I IRSÂDİ</strong>: cfr <em>İrsâdî vakıf</em>.</p>
<p><strong>VAKF-I LAZIM</strong>: <em>Vakf</em> sentenziata come necessaria da un giudice la cui cancellazione non è possibile. cfr <em>Lüzûm-ı vakıf</em>.</p>
<p><strong>VAKF-I MERİZ</strong>: <em>Vakf</em> istituita quando il fondatore è affetto da una malattia incurabile e mortale. La malattia viene considerata tale quando il malato non è in grado di lavorare e le sue condizioni peggiorano portandolo alla morte. (cfr <em>vakf</em> testamentario, <em>wasiyya</em> e <em>marad</em>)</p>
<p><strong>VAKF-I MEVKÛF</strong>: Vincolare proprietà già vincolate in precedenza, si tratta di una pratica considerata irregolare in quanto non si è in reale disposizione dei beni.</p>
<p><strong>VAKF-I MUALLÂK</strong>: Letteralmente “<em>vakf</em> in sospeso”, si realizza quando la creazione di una fondazione è vincolata ad una condizione basata su di una eventualità non sicura e non ancora non realizzata come ad esempio la remissione di un male incurabile. NB La fondazione viene considerata nulla se la condizione è ritenuta impura (<em>müneccez</em>).</p>
<p><strong>VAKF-I MUZAF</strong>: Si tratta dell’atto di creare una fondazione in seguito ad un evento futuro o a partire da una data futura nel caso queste condizioni siano considerate impure o riprovevoli, la fondazione viene quindi considerata nulla. Questa condizione non si verifica nel caso la fondazione venga in essere su base testamentaria e se gli eredi non si oppongono.</p>
<p><strong>VAKF-I MÜNECCEZ</strong>: “Fondazione impura”, cfr <em>vakf-ı Muallak</em>.</p>
<p><strong>VAKF-I MÜRETTEB</strong>: Fondazione in cui una delle condizione prevede un ordine generazionale per la redistribuzione delle rendite. Quando ad esempio vengono designati come beneficiari gli eredi del fondatore su base generazionale, i nipoti non hanno diritto a ricevere nulla finchè vi saranno membri della generazione precedente in vita.</p>
<p><strong>VAKF-I MÜŞTEREK</strong>: “Fondazione in società”, si tratta di una <em>vakf</em> creata da più fondatori sia nel caso siano comproprietari di un bene sia quando mettano in comune una molteplicità di beni.</p>
<p><strong>VAKF-I MÜTEÂREF</strong>: Fondazione creata secondo una pratica derivata da tradizione o da usanza locale in alternativa ad una più ristretta interpretazione giuridico-religiosa. L’esempio più lampante è il caso in cui una fondazione venga istituita vincolando unicamente beni mobili come denaro, in teoria sarebbe una pratica non ammessa dalla dottrina ma nel tempo divenne una pratica diffusa ed ampiamente accettata, in particolare nell’Impero Ottomano.</p>
<p><strong>VAKF-I SAHİH</strong>: Fondazione decretata come valida e regolare, cfr <em>Vakf-ı gayr-i sahih</em>.</p>
<p><strong>VAKFİYE</strong>: Atto istitutivo di una fondazione; include la dichiarazione resa dal fondatore, l’interpretazione e la sentenza del giudice. Deve includere le seguenti sezioni:</p>
<p>1-) <em>Sura</em> e <em>hadith</em> di gloria a Dio e indicanti gli atti di buona fede e benevolenza che saranno svolti dalla fondazione.</p>
<p>2-)Elenco dei beni vincolati.</p>
<p>3-)Norme e criteri regolanti la conduzione della fondazione.</p>
<p>4-)Norme di utilizzo delle rendite.</p>
<p>5-)Criteri di selezione del fiduciario.</p>
<p>6-)Sentenza giudiziaria riguardante la correttezza e la valenza degli scopi preposti alla fondazione.</p>
<p>7-)Data dell’atto con sigillo e firma del giudice.</p>
<p><strong>VAKFİYET</strong>: Bene vincolato il cui utilizzo per scopi privati non è permesso.</p>
<p><strong>VAKF ALE’L-ÂMME</strong>: Fondazione istituita per il mantenimento di strutture di pubblico interesse senza distinzione di censo, si distingue dalle fondazioni i cui servizi siano esplicitamente dedicati a poveri o ad altre categorie.</p>
<p><strong>VAKIFDA KİNÂYE</strong>: Si tratta di un riferimento indiretto ad una condizione esplicitata nell’atto istitutivo. Ad esempio quando viene dichiarato che la conduzione sia da attribuire al proprio figlio Mehmet e in seguito ai figli di Mehmet, si può sostituire il nome proprio per indicare genericamente la discendenza diretta del fondatore.</p>
<p><strong>VAKIFDAN RÜCU</strong>: Si tratta di una rinuncia all’istituzione di una fondazione annullandola. Questa eventualità si può realizzare se la <em>vakf</em> viene sentenziata <em>gayr-i lâzım</em> o se sia stata istituita per via testamentaria e il fondatore modifica il testamento quando è ancora in vita.</p>
<p><strong>VAKIFDA ŞART-I BÂTIL</strong>: Condizione inclusa nell’atto istitutivo che non rispetta le regole religiose e che pertanto viene stralciata dall’atto. Si realizza ad esempio se viene dichiarato di voler rinunciare ai controlli sulla conduzione e sulla ripartizione delle rendite anche in caso di esplicita alterazion dei libri contabili o di appropriazione indebita. Questa condizione non può essere accettata in quanto le autorità competenti sono sempre obbligate a supervisionare e sanzionare i suddetti atti, pertanto la condizione viene considerata nulla.</p>
<p><strong>VAKIF GEDİK</strong>: <em>Gedil</em> puntualmente e debitamente vincolato dal possessore ad una fondazione.</p>
<p><strong>VAKIFLAR KÜTÜĞÜ</strong>: Archivi e registri in cui vengono inseriti e conservati gli atti di fondazione. Oggi si chiama <em>Vakıf Kayıtları Arşivi</em>.</p>
<p><strong>VAKF Lİ’S-SEBÎL</strong>: Sinonimo di <em>Vakf ale’l-âmme</em>.</p>
<p><strong>VESSÂLE</strong>: Significa unificare, fondere. Viene utilizzato quando due fondazioni vengono fuse in una e gli atti vengono unificati e redatti nuovamente per ottenerne uno unico che viene definito appunto <em>vessale</em>.</p>
<p><strong>VAZÎFE</strong>: Si tratta del salario pagato da una fondazione e può essere di due tipologie: 1) Pagamento in seguito ad un servizio reso in qualità di impiegato. 2) Pagamento in qualità di beneficiario (meşrutunleh), se questi è ricco il pagamento è considerato come un regalo (<em>atiyye</em>, <em>hediye</em>) se invece è povero si tratta di <em>sadaka</em>.</p>
<p><strong>VAZÎFE-İ ŞÂGİRE</strong>: Posizione vacante, se riguarda un incarico necessario al funzionamento di un servizio è necessario nominare o assumere qualcuno che ricopra la posizione, se invece non è una necessità si può anche lasciare vacante in caso non ci siano rendite sufficenti a coprire l’assunzione.</p>
<p><strong>VEKİL-İ HARC</strong>: Amministratore che si occupa degli acquisti dei prodotti fondamentali per il funzionamento di una struttura di servizio come un ospedale eo una scuola.</p>
<p><strong>VELED-İ BENÂT</strong>: Figli e figlie delle figlie, ovvero discendenti di qualsiasi sesso della prima generazione di figlie femmine del fondatore; viene utilizzato per indicare futuri beneficiari.</p>
<p><strong>VİRD</strong>: Viene utilizzato in ambito religioso con il significato di invocare, menzionare e viene utilizzato in alcuni atti istitutivi per richiedere di invocare il nome del fondatore durante le festività.</p>
<p><strong>VELED-İ HÂDİS</strong>: Si tratta dei discendenti del fondatore che ancora non sono nati al momento dell’istituzione della fondazione, a seconda della formulazione questi possono essere inclusi o meno in qualità di beneficiari.</p>
<p><strong>VELED-İ SULBİ</strong>: Eredi naturali, formulazione per escludere eredi adottati o affiliati dalle rendite della fondazione.</p>
<p><strong>VESİKA</strong>: Certificati, atti e scritture, in sostanza tutta la documentazione scritta. Il plurale è <em>vesaik</em>.</p>
<p><strong>Y</strong></p>
<p><strong>YAYLA</strong>: Terreno adibito a pascolo. Può essere un terreno comune utilizzato da uno o più villaggi, in questo caso l’intera comunità sarà responsabile per il pagamento delle imposte, essendo questi dei pascoli comuni non possono essere venduti nè cambiare il loro utilizzo senza il consenso della comunità stessa. In alternativa potrebbe essere assegnato come usufrutto ad una o più persone e in questo caso segue la normativa relativa al <em>taşarruf</em> e allasua tassazione.</p>
<p><strong>YETİM</strong>: Orfano, condizione pervista da alcune fondazioni per essere beneficiari delle rendite, la condizione di orfano in genere decade una volta raggiunta l’età adulta.</p>
<p><strong>Z</strong></p>
<p><strong>ZAMM-I MÜTEVELLİ</strong>: Si tratta dell’atto di nominare qualcuno in qualità di aiutante del fiduciario da parte di un giudice, solitamente avviene per la gestione di fondazioni di grandi dimensioni in cui un fiduciario unico non è sufficente.</p>
<p><strong>ZÂKİRLER</strong>: Coloro che recitano preghiere durante le cerimonie religiose dei dervisci. Deriva da <em>zakir</em> a sua volta derivato dall’arabo <em>dhikr</em>.</p>
<p><strong>ZÂVÎYE</strong>: Luogo di ritrovo per la recitazione delle preghiere, solitamente di piccole dimensioni, il plurale è <em>zevâyâ</em>. Dall’arabo <em>zawiya</em>.</p>
<p><strong>ZÂVİYE-NİŞÎN</strong>: Coloro che siedono, occupano una <em>zaviye</em>.</p>
<p><strong>ZEKER</strong>: Organo maschile, per estensione “maschile”, “uomo”. Il plurale è zükûr.</p>
<p><strong>ZEVİ’L-ENSÂB</strong>: Membri della famiglia, parenti, sinonimo di <em>ehl-i beyt</em>, <em>erham</em> ed <em>ensab</em>.</p>
<p><strong>ZEVÂİD</strong>: Rendite rimanenti al netto dei pagamenti effettuati ai <em>meşrutunleh</em>.</p>
<p><strong>ZEYL-İ VAKFİYYE</strong>: Dichiarazioni integrative rilasciate dal fondatore in seguito alla registrazione di una <em>vakf</em> che possono modificare in parte gli atti istitutivi.</p>
<p><strong>ZEYL-İ MEŞÂYİH</strong>: Predicatori registrati ufficialmente nel registro conservato dal <em>shaykh al-islam</em>, il grado più alto era <em>Ayasofya Kürsü Şeyhliği</em>. cfr <em>Kürsi Şeyhi</em>.</p>
<p><strong>ZİYÂFETHÂNE</strong>: “Luogo dei banchetti”, ovvero struttura dedicata all’accoglienza distribuzione di cibo a poveri ma anche a viaggiatori.</p>
<p><strong>ZÜRRİYET</strong>: Progenie, discendenti, cfr <em>nesl</em>.</p>
<p><strong>ZÜRRÎ VAKIF</strong>: Si tratta di una fondazione i cui proventi sono dedicati alla progenie del fondatore senza limiti temporali o generazionali.</p>
<div class="references">

</div>

                    

                  </div>
                  
                </div>
              </div>
            </div>
            <div class="col-md-4 hidden-xs">
              <div class="sidebar ">
  <h2>Recent Posts</h2>
  <ul>
    
    <li><a href="http://rizzoli.me.uk/notebook/2016/11/jenny_b_white">Civil society in Turkey</a></li>
    
    <li><a href="http://rizzoli.me.uk/notebook/2016/11/unions">The Role of Labour Unions in Turkey’s Passive Revolution</a></li>
    
    <li><a href="http://rizzoli.me.uk/notebook/2016/10/solidarity-bugra">Solidarity among strangers</a></li>
    
    <li><a href="http://rizzoli.me.uk/notebook/2016/10/Tugal-Aid">Contesting Benevolence</a></li>
    
    <li><a href="http://rizzoli.me.uk/notebook/2016/10/Democracy_and_social_capital">Notes from Democracy and Social Capital</a></li>
    
  </ul>
</div>

<!-- <div class="sidebar"> -->
<!--   <h2>Tags</h2> -->
<!--   <ul class="sideBarTags"> -->
<!--      -->
<!--      -->
<!--     <li> -->
<!--       <a href="http://rizzoli.me.uk/notebook/tag/Nation Building" data-toggle="tooltip" data-placement="right" title="1"> -->
<!--         <span>Nation Building</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/Ottomans" data-toggle="tooltip" data-placement="right" title="1"> -->
<!--         <span>Ottomans</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/bioethics" data-toggle="tooltip" data-placement="right" title="1"> -->
<!--         <span>bioethics</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/civil society" data-toggle="tooltip" data-placement="right" title="1"> -->
<!--         <span>civil society</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/developing economies" data-toggle="tooltip" data-placement="right" title="3"> -->
<!--         <span>developing economies</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/ethnography" data-toggle="tooltip" data-placement="right" title="1"> -->
<!--         <span>ethnography</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/hegemony" data-toggle="tooltip" data-placement="right" title="1"> -->
<!--         <span>hegemony</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/informal networks" data-toggle="tooltip" data-placement="right" title="1"> -->
<!--         <span>informal networks</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/ngo" data-toggle="tooltip" data-placement="right" title="4"> -->
<!--         <span>ngo</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/passive revolution" data-toggle="tooltip" data-placement="right" title="1"> -->
<!--         <span>passive revolution</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/poesia" data-toggle="tooltip" data-placement="right" title="1"> -->
<!--         <span>poesia</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/social Capital" data-toggle="tooltip" data-placement="right" title="1"> -->
<!--         <span>social Capital</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/solidarity" data-toggle="tooltip" data-placement="right" title="1"> -->
<!--         <span>solidarity</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/sop" data-toggle="tooltip" data-placement="right" title="2"> -->
<!--         <span>sop</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/third sector" data-toggle="tooltip" data-placement="right" title="5"> -->
<!--         <span>third sector</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/trust" data-toggle="tooltip" data-placement="right" title="2"> -->
<!--         <span>trust</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/turco" data-toggle="tooltip" data-placement="right" title="1"> -->
<!--         <span>turco</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/turkey" data-toggle="tooltip" data-placement="right" title="1"> -->
<!--         <span>turkey</span></a></li> -->
<!--      -->
<!--     <li> -->
<!--       <a href="http://rizzoli.me.uk/notebook/tag/unionism" data-toggle="tooltip" data-placement="right" title="1"> -->
<!--         <span>unionism</span></a></li> -->
<!--      -->
<!--   </ul> -->
<!-- </div> -->

<div class="sidebar">
  <h2>Categories</h2>
  <ul class="sideBarTags">
    
    <li>
      <a href="http://rizzoli.me.uk/notebook/notes.html" data-toggle="tooltip" data-placement="right" title="10">
        <span>notes</span></a></li>
    
    <li>
      <a href="http://rizzoli.me.uk/notebook/essay.html" data-toggle="tooltip" data-placement="right" title="7">
        <span>essay</span></a></li>
    
    <li>
      <a href="http://rizzoli.me.uk/notebook/review.html" data-toggle="tooltip" data-placement="right" title="1">
        <span>review</span></a></li>
    
  </ul>
</div>

            </div>
          </div>
        </div>
        

      </div>
          <footer class="footer-distributed">
      <div class="container">
        <div class="footer">
          <p> <!-- <a rel="license" -->
          <!-- href="http://creativecommons.org/licenses/by/4.0/"><img alt="Creative -->
          <!-- Commons License" style="border-width:0" -->
          <!-- src="https://i.creativecommons.org/l/by/4.0/88x31.png" -->
          <!-- /></a> --><br />This work is licensed under a <a rel="license"
          href="http://creativecommons.org/licenses/by/4.0/">Creative
          Commons Attribution 4.0 International License</a>. by Marco Rizzoli</p>
          <h6>Follow me</h6>

<ul class="social-media">

  

  
    <li>
      <a title=" on StackOverflow" href="https://stackoverflow.com/users/" target="_blank"><i class="fa fa-stack-overflow fa-2x"></i></a>
    </li>
  

  

  
    <li>
      <a title=" on Instagram" href="https://instagram.com/" target="_blank"><i class="fa fa-instagram fa-2x"></i></a>
    </li>
  

  
    <li>
      <a title=" on Last.fm" href="https://www.lastfm.com/user/" target="_blank"><i class="fa fa-lastfm fa-2x"></i></a>
    </li>
  

  
    <li>
      <a title="feed.xml RSS" href="/notebook/feed.xml" target="_blank"><i class="fa fa-rss fa-2x"></i></a>
    </li>
  

</ul>

        </div>
      </div>
    </footer>

    </div>
  </body>
</html>
